---
title: ΘΑΒΟΝΤΑΣ ΤΟΝ ΑΔΕΛΦΟ ΜΟΥ ΣΤΟ ΠΕΖΟΔΡΟΜΙΟ
startDate: 2022-02-04
endDate: 2022-02-27
city: Nicosia
event_image: "/images/uploads/thavontas-ton-aderfo-m.jpg"
cover_image: ''
category: Drama
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΟ ΕΡΓΟ

> _Ή μπορεί και να μην είμαι τίποτα.  
> Απλώς ένα μπερδεμένο παιδί.  
> Που κάθεται σε έναν κρύο τοίχο.  
> Και κοιτάζει – ένα λεκέ στο πεζοδρόμιο._

Το δυνατό έργο του Τζακ Θορν _Θάβοντας τον αδερφό μου στο πεζοδρόμιο_ μας αφηγείται την ιστορία ενός αγοριού στην πρώιμη εφηβεία του, του Τομ, που πενθεί το χαμό του μεγάλου του αδερφού, του Λουκ –με τον οποίο δεν υπήρξαν και πολύ κοντά–, με έναν τρόπο διαφορετικό απ’ ό,τι συνηθίζεται: αποφασίζει να κατασκηνώσει σε μια κακόφημη γειτονιά και επιμένει να τον θάψει στο σημείο όπου έχασε τη ζωή του. Η πόλη παίρνει σουρεαλιστικές διαστάσεις στο μυαλό του Τομ, ενώ ο ίδιος κάνει, σχεδόν ακίνητος, ένα ταξίδι αυτογνωσίας. Τι θα ανακαλύψει για τον εαυτό του, τους άλλους και τη ζωή όσο βρίσκεται εκεί;

Γραμμένο το 2008 στο πλαίσιο του φεστιβάλ National Theatre Connections, ανέβηκε σε πολλά θέατρα για νέους σε όλο το Ηνωμένο Βασίλειο, αλλά και στο National Theatre τον Ιούλιο του 2008, το _Θάβοντας τον αδερφό μου στο πεζοδρόμιο_ μιλά για το θάνατο με τα πιο ζωντανά χρώματα. Ο συγγραφέας ιχνηλατεί μέσα από τη γραφή του τα δύσβατα μονοπάτια της ζωής ενός νέου και ρίχνει φως σε θέματα όπως η σεξουαλικότητα, η αποδοχή του διαφορετικού, η συγχώρεση, η αυτοχειρία, ο ρόλος της οικογένειας.

Ο Γιάννης Καραούλης έχει αναλάβει να παρουσιάσει μια πολύχρωμη, ηλεκτρισμένη παράσταση, μια ιστορία για τις περιπέτειες, τις απογοητεύσεις αλλά και τις άγριες χαρές που κρύβει ο κόσμος των εφήβων, με πολλή μουσική, ζωντάνια και φρεσκάδα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση-Δραματουργία:_** Ελένη Μολέσκη  
**_Σκηνοθεσία:_** Γιάννης Καραούλης  
**_Σκηνικά-Κοστούμια:_** Ελένη Ιωάννου  
**_Μουσική:_** Αντώνης Χατζηαντώνης  
**_Κίνηση:_** Παναγιώτης Τοφή  
**_Σχεδιασμός φωτισμών:_** Σταύρος Ευλαμπίου  
**_Βοηθός σκηνοθέτή:_** Ειρήνη Ανδρέου

**_Παίζουν:_** Στέλιος Καλλιστράτης, Γιάννης Μουστάκας, Άντονυ Παπαμιχαήλ, Αντρέας Πατσιάς, Αλέξανδρος Παυλίδης, Μαρία Χατζηχριστοδούλου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμιέρα:_** Παρασκευή 4 Φεβρουαρίου 2022 στις 20:30

**_Τακτικές παραστάσεις:_** Τετάρτη, Παρασκευή, Σάββατο και Κυριακή μέχρι τις 27 Φεβρουαρίου 2022

**_Ώρα έναρξης:_** 20:30 εκτός Κυριακής που ξεκινάει στις 18:00

**_Τοποθεσία:_** [Αποθήκες ΘΟΚ](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%91%CF%80%CE%BF%CE%B8%CE%AE%CE%BA%CE%B5%CF%82+%CE%98%CE%9F%CE%9A/@35.1263705,33.3689318,17z/data=!3m1!4b1!4m5!3m4!1s0x14de19a27615e4f3:0xc1322f05215a0553!8m2!3d35.126417!4d33.3711337 "https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%91%CF%80%CE%BF%CE%B8%CE%AE%CE%BA%CE%B5%CF%82+%CE%98%CE%9F%CE%9A/@35.1263705,33.3689318,17z/data=!3m1!4b1!4m5!3m4!1s0x14de19a27615e4f3:0xc1322f05215a0553!8m2!3d35.126417!4d33.3711337")

Συστήνεται για άτομα άνω των 14 ετών

***

#### ΕΙΣΙΤΗΡΙΑ

* Κανονικό €12
* Μειωμένο €6
* Συνδρομητής €0

Αγορά εισιτηρίων απο την ιστοσελίδα του [ΘΟΚ](https://www.thoc.org.cy/event/thabontas-ton-adelfo-moy-sto-pezodromio,4766,1333,el,shows "https://www.thoc.org.cy/event/thabontas-ton-adelfo-moy-sto-pezodromio,4766,1333,el,shows")
---
title: Ο ΚΑΛΟΣ ΑΝΘΡΩΠΟΣ ΤΟΥ ΣΕ ΤΣΟΥΑΝ
city: 'nicosia, limassol'
startDate: 2024-02-29T22:00:00.000Z
endDate: 2024-04-26T21:00:00.000Z
nicosia_dates: >-
  2024-03-1,2024-03-02,2024-03-03,2024-03-08,2024-03-9,2024-03-10,2024-03-15,2024-03-16,2024-03-17,2024-03-22,2024-03-23,2024-03-24,2024-03-29,2024-03-30,2024-03-31,2024-04-05,2024-04-06,2024-04-07,2024-04-12,2024-04-13,2024-04-14
limassol_dates: '2024-04-27'
event_image: /Screenshot 2024-02-27 at 9.38.56 PM.png
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Σε μια απομακρυσμένη	επαρχία	της Κίνας, το Σε Τσουάν,	η Σεν Τε αναμετριέται	με τις αντιφάσεις της ζωής αλλά και της καθημερινότητας, στην προσπάθειά της να επιβιώσει. Οι θεοί,που ταξιδεύουν στο Σε Τσουάν αναζητώντας καλές και γενναιόδωρες ψυχές, εντοπίζουν την καλόκαρδη πόρνη Σεν Τε, η οποία είναι η μόνη που δέχεται να τους φιλοξενήσει. Για να την ευχαριστήσουν, της προσφέρουν χρήματα. Έχουν όμως έναν όρο: να συνεχίσει να υπηρετεί το καλό. Η Σεν Τε καταφέρνει να αγοράσει ένα μικρό καπνοπωλείο, το οποίο πολύ γρήγορα κατακλύζεται από δεκάδες συμπολίτες της και τα υπερβολικά αιτήματά τους. Της ζητούν όλο και περισσότερα. Τόσο πολλά, μάλιστα, ώστε αναγκάζεται, προκειμένου να κρατήσει το μαγαζί της όρθιο, να επινοήσει ένα άλλο πρόσωπο. Πλάθει, λοιπόν, το αντίθετό της και μεταμορφώνεται στον «ξάδερφό» της, τον στυγνό επιχειρηματία Σούι Τα. Όμως πόσο θα αντέξει αυτόν τον διχασμό;Ο σκηνοθέτης Κώστας Σιλβέστρος διεισδύει στο μπρεχτικό σύμπαν για να παρουσιάσει μια παράσταση εμπνευσμένη από το ιδεώδες του κορυφαίου συγγραφέα και ποιητή. Πρόθεσή του είναι να αφηγηθεί μια ιστορία με απήχηση στον σημερινό κόσμο, μέσα από την ενέργεια και τον παλμό ενός πολυφωνικού συνόλου έμπειρων και νεότερων ηθοποιών, με τον Αντώνη Κατσαρή και τον Σπύρο Σταυρινίδη στους ρόλους των θεών. Σεν Τε – Σούι Τα η Μαρίνα Αργυρίδου.

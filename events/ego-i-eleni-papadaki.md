---
title: ΕΓΩ, Η ΕΛΕΝΗ ΠΑΠΑΔΑΚΗ
startDate: 2022-01-28
endDate: 2022-02-27
city: Nicosia
event_image: "/images/uploads/cover.jpg"
cover_image: "/images/uploads/Ελενη.jpg"
category: Biography
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΟ ΕΡΓΟ

Το θέατρο Ανεμώνα εγκαινιάζει την καινούργια χρονιά 2022 με το βιογραφικό έργο της Ιρένε Μαραντέι για τη ζωή και το έργο της εμβληματικής ηθοποιού Ελένης Παπαδάκη “Εγώ, η Ελένη Παπαδάκη”.

Είναι ένα έργο που παρά τη θεατρική του μορφή, βασίζεται εξ’ ολοκλήρου σε ενδελεχή έρευνα της συγγραφέως κάθε διαθέσιμου στοιχείου για τη ζωή και το έργο της μεγαλύτερης Ελληνίδας ηθοποιού του μεσοπολέμου. Όλα τα υπάρχοντα στοιχεία κάτω από το μικροσκόπιο της Μαραντέι, μαζί με όλη της την εμπειρία στη συγγραφή βιογραφιών για το θέατρο, οδήγησαν σε αυτό το σημαντικό έργο με προοπτική να φωτίσει όσο το δυνατόν περισσότερες πλευρές της και να βγάλει από τη σχετική λήθη αυτήν που, αν είχε ζήσει, θα είχε δικαιωματικά τη θέση της μεγαλύτερης Ελληνίδας ηθοποιού του 20ου αιώνα αφού κατά τη διάρκεια της καριέρας της – καθηλωμένοι – απλοί θεατές, ειδήμονες και αντίζηλοι, θαύμαζαν την τέχνη της στον υπέρτατο βαθμό.

Με φόντο οδυνηρές για την Ελλάδα περιόδους- Κατοχή και Δεκεμβριανά - το έργο παρακολουθεί και ταυτίζεται με τον συνεχή αγώνα της Ελένης Παπαδάκη να παραμείνει συνεπής στις αρχές της στωικότητας της παρά την αποθάρρυνση, τον φθόνο και όλο τον ανηλεή πόλεμο που δέχθηκε.

Σκοπός, να ζωντανέψει στους θεατές εκείνη η ιδιαίτερη γυναίκα και χαρισματική καλλιτέχνις που κυριάρχησε στην ελληνική σκηνή τα δίσεκτα χρόνια του πολέμου και της κατοχής, μια πληθωρική και αντισυμβατική προσωπικότητα με τις αρετές και τα ελαττώματα της, που-γι’ αυτό δεν χωράει αμφιβολία-αξίζει να της αφιερωθεί ένα θεατρικό έργο!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Αντρέας Τηλεμάχου  
**Σκηνικά-Κοστούμια:** Σόσε Εσκιτζιάν  
**_Φωτισμός:_** Βασίλης Πετεινάρη  
**_Video art / Βοηθός videoartist:_** Άννα Φωτιάδου / Χρυσάνθη Δημητρίου  
**_Μουσική επιμέλεια:_** Αντρέας Τηλεμάχου  
**_Βοηθοί σκηνογράφου-ενδυματολόγου:_** Μόνικα Χατζηβασιλείου, Άννη Βασιλείου  
**_Μακιγιάζ:_** Γιώτα Τσιολάκκη  
**_Φωτογραφίες:_** Παντελής Χατζημηνά  
**_Ζωγραφική εκτέλεση σκηνικού:_** Martin Mason  
**_Γραφικά:_** Θεοδώρα Πέτρου

**_Ηθοποιοί:_** Μαρία Μιχαήλ, Αστέρω Κυπριανού, Γιάννα Λευκάτη, Μαρία Φιακά, Νικόλας Πέτρου, Σταύρος Πατσιάς, Ηλίας Ανδρέου, Τώνης Ιακωβίδης και ο Μαρίνος Ξενοφώντος

Συμμετέχουν επίσης: Χρύσα Συμεού, Χρυστάλλα Γεωργίου και Μιχάλης Ασκός

Ευχαριστίες στον Κο. Βαρνάβα Κυριαζή για την οπτικογραφημένη συμμετοχή.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμιέρα:_** Παρασκευή 28 Ιανουαρίου 2022 στις 20:00

**_Παραστάσεις:_** Κάθε Παρασκευή, Σάββατο και Κυριακή

**_Ώρα έναρξης:_** Παρασκευή και Σάββατο στις 20:00 / Κυριακή στις 19:00

**ΠΑΡΑΚΑΛΟΥΝΤΑΙ ΟΙ ΘΕΑΤΕΣ ΝΑ ΠΡΟΣΕΡΧΟΝΤΑΙ ΣΤΟ ΘΕΑΤΡΟ ΜΙΣΗ ΩΡΑ ΠΡΙΝ ΤΗΝ ΕΝΑΡΞΗ ΤΟΥ ΕΡΓΟΥ**

**_Τοποθεσία:_** [Θέατρο Ανεμώνα](https://www.google.com/maps/place/%CE%98%CE%95%CE%91%CE%A4%CE%A1%CE%9F+%CE%91%CE%9D%CE%95%CE%9C%CE%A9%CE%9D%CE%91/@35.1186169,33.3784454,17z/data=!3m1!4b1!4m5!3m4!1s0x14de19d165417881:0x5482cd1472102e74!8m2!3d35.1186169!4d33.3806341 "https://www.google.com/maps/place/%CE%98%CE%95%CE%91%CE%A4%CE%A1%CE%9F+%CE%91%CE%9D%CE%95%CE%9C%CE%A9%CE%9D%CE%91/@35.1186169,33.3784454,17z/data=!3m1!4b1!4m5!3m4!1s0x14de19d165417881:0x5482cd1472102e74!8m2!3d35.1186169!4d33.3806341")

***

#### ΕΙΣΙΤΗΡΙΑ

€15 - Κανονικό εισιτηριο

€12 - Μειωμένο (Συνταξιούχοι, Φοιτητές με την επίδειξη του αντίστοιχου αποδεικτικού εγγράφου)

€10 - Μαθητές

€8 - Μειωμένο (Άνεργοι, Πολύτεκνοι με την επίδειξη του αντίστοιχου αποδεικτικού εγγράφου)

\- Τηλέφωνο Κρατήσεων: **70007721**

Facebook page: [Θεατρο Ανεμωνα - Theatro Anemwna](https://www.facebook.com/TheatroAnemwna "https://www.facebook.com/TheatroAnemwna")

Instagram: [theatroanemona](https://www.instagram.com/theatroanemona/ "https://www.instagram.com/theatroanemona/")

Στις παραστάσεις θα τηρούνται αυστηρά όλα τα ενδεικνυόμενα μέτρα αντιμετώπισης του κορωνοιού.

Η είσοδος θα επιτρέπεται μόνο με την επίδειξη safepass.

ΜΕΓΑΣ ΘΕΣΜΙΚΟΣ ΧΟΡΗΓΟΣ: ΘΟΚ.

ΧΟΡΗΓΟΙ ΕΠΙΚΟΙΝΩΝΙΑΣ: ΡΙΚ ΚΑΙ ΔΙΕΣΗ 101.1
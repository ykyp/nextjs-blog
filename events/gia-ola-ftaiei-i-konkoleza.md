---
title: ΓΙΑ ΟΛΑ ΦΤΑΙΕΙ Η ΚΟΝΓΟΛΕΖΑ
city: nicosia
startDate: 2024-07-07T21:00:00.000Z
endDate: 2024-07-09T21:00:00.000Z
nicosia_dates: '2024-07-08,2024-07-09,2024-07-10'
event_image: /Screenshot 2024-07-04 at 3.08.14 PM.png
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το νέο έργο του Μιχάλη Παπαδόπουλου σε σκηνοθεσία Αλεξίας Παπαλαζάρου, παρουσιάζει, το Θέατρο Αντίλογος, στην αυλή του Δημοτικού Μουσείου Χαρακτικής Χαμπή στη Λευκωσία.

Μια γυναίκα στα Εξάρχεια βγάζει βόλτα το σκυλί της και έρχεται «πρόσωπο με πρόσωπο» με την αντανάκλαση της στη βιτρίνα ενός ψιλικατζίδικου. Σύντομα, αυτή η καθημερινή βόλτα, θα μετατραπεί σε ένα «ταξίδι» συνειδητοποίησης μιας επώδυνης πραγματικότητας, ένα ταξίδι κατανόησης της δικής της πορείας και των αμέτρητων περιστατικών καθημερινής κακοποίησης που υφίσταται.

Το «για όλα φταίει η Κονγκολέζα» είναι ένα έργο, που πραγματεύεται, πολλές φορές με χιούμορ, όλα αυτά τα «μικρά» εγκλήματα έμφυλης βίας, την τοξική «ματσίλα», τον ακραίο σεξισμό, που νομιμοποιούνται μέσα από το χαρακτηρισμό τους ως μέρος του «γυναικείου» ρόλου και που καλούνται καθημερινά όλες οι γυναίκες να παίξουν.

Το έργο αποκαλύπτει όλα αυτά που η κοινωνία, το σύστημα, αναγκάζει τα κορίτσια να «φορέσουν», σαν μέρος της χορογραφίας του φύλου τους, για να αποενοχοποιείσει πατροπαράδοτες κακοποιητικές συμπεριφορές και την εκμετάλλευση της γυναίκας.

Η ηρωίδα του έργου δεν κάνει κάτι διαφορετικό από οποιαδήποτε άλλη γυναίκα: είναι ένα κορίτσι που ερωτεύτηκε, μια γυναίκα που παντρεύτηκε, έφτιαξε σπίτι, γέννησε και που «βάφτισε» ζωή το καθήκον της να υπηρετεί «υπόγεια» τον Άντρα και το σύστημα.

Οι παραστάσεις στηρίζονται στο πρόγραμμα της Κυπριακής Εθνικής Επιτροπής της UNESCO και τον στόχο Ισότητας Φύλων:

Το πρόγραμμα –σειρά εργαστηρίων και παραστάσεων– στηρίζεται από την Κυπριακή Εθνική Επιτροπή UNESCO, στο πλαίσιο της δέσμευσης του Οργανισμού να προωθήσει την ισότητα των φύλων ως προϋπόθεση δίκαιων, ειρηνικών κοινωνιών και βιώσιμης ανθρωποκεντρικής ανάπτυξης. Ειδικότερα, η UNESCO προωθεί δράσεις για την καταπολέμηση της έμφυλης βίας, των διακρίσεων, των προκαταλήψεων και των στερεοτύπων που εμποδίζουν τις γυναίκες και τα κορίτσια από την εκπλήρωση των δυνατοτήτων τους, ιδιαίτερα στους τομείς της εκπαίδευσης, των επιστημών και του πολιτισμού.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Συγγραφέας: Μιχάλης Παπαδόπουλος

Σκηνοθεσία: Αλεξία Παπαλαζάρου

Διανομή: Χριστίνα Χριστόφια και Φρειδερίκη Τομπάζου

Ενδυματολογική επιμέλεια & Επιμέλεια σκηνικού χώρου: Μιχάλης Παπαδόπουλος

Σχεδιασμός Φωτισμού: Κυριάκος Σιαμπτάνης

Χειρισμός φωτισμού Κ.Σ. Ηχοτεχνική Εκδηλώσεις Λτδ

Φωτογράφιση: Χρίστος Αβρααμίδης

Βιντεογράφιση διαφημιστικού σποτ – social

media: Γιώργος Αλεξάνδρου

Σχεδιασμός προωθητικού υλικού: Νεόφυτος Αβραάμ

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνίες:  Δευτέρα 8 Ιουλίου, Τρίτη 9 Ιουλίου, Τετάρτη 10 Ιουλίου

Ώρα έναρξης: 21.00

Χώρος: [Δημοτικό Μουσείο Χαρακτικής Χαμπή στη Λευκωσία (Αμμοχώστου, 55 - 59)](https://www.google.com/maps/place/HAMBIS+MUNICIPAL+MUSEUM+OF+PRINTMAKING/@35.1748508,33.3676303,17z/data=!3m1!4b1!4m6!3m5!1s0x14de171f4074bce7:0x4428dc6736972813!8m2!3d35.1748508!4d33.3702106!16s%2Fg%2F11h8ggndgr?entry=ttu)

***

#### ΕΙΣΙΤΗΡΙΑ

Τιμή: 15 ευρώ /12 ευρώ (συνταξιούχοι, άνεργοι, φοιτητές, μαθητές)

Προπώληση εισιτηρίων: [SOLDOUT TICKETS](https://www.soldoutticketbox.com/event/gia-ola-fteei-i-kongoleza-antilogos-2024?lang=el\&utm_source=homearticles\&utm_medium=banner\&utm_campaign=bannercampaign)

Πληροφορίες και κρατήσεις : 99 25 1331

Χορηγοί: ΟΠΑΠ Κύπρου, Κυπριακή Εθνική επιτροπή UNESCO, Laiko Cosmos Trading

Χορηγοί επικοινωνίας: ΡΙΚ , Dialogos media Group, ΓΝΩΜΗ

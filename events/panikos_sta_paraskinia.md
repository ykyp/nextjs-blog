---
title: ΠΑΝΙΚΟΣ ΣΤΑ ΠΑΡΑΣΚΗΝΙΑ
startDate: 2022-01-20
endDate: 2022-02-27
city: Nicosia
event_image: "/images/uploads/poster.jpeg"
category: comedy

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ένα έργο μέσα στο έργο!

Είναι η γενική πρόβα ενός θιάσου απροσάρμοστων ηθοποιών της που αποτελείται από: μια πρωταγωνίστρια που ξεχνάει συνέχεια τις ατάκες της και δεν καταφέρνει ποτέ να συγχρονίσει τα λόγια με την κίνηση, έναν φιλόδοξο άντρα που ποτέ δεν καταλαβαίνεις τι λέει, έναν προσφάτως χωρισμένο ηθοποιό που στη θέα της βίας αιμορραγεί, μια κουτσομπόλα, έναν αλκοολικό και μια ευσυγκίνητη ενζενί που χάνει συνεχώς τους φακούς επαφής της. Επιπλέον στο έργο συνδράμουν προς την καταστροφή και το χάος ένας κομπλεξικός σκηνοθέτης που θεωρεί ότι μόνο τα έργα του Σαίξπηρ είναι αντάξιά του, η αγχωτική βοηθός του που πανικοβάλλεται εύκολα και με το παραμικρό κι ενός φροντιστή που, συν τοις άλλοις, αναγκάζεται να ντουμπλάρει όλους τους ρόλους! Τι θα γίνει τελικά; Θα τα καταφέρουν να ανοίξει η αυλαία; Οι θεατές θα έχουν να αντιμετωπίσουν εκτός από το χάος των ηθοποιών και μια σειρά από απρόσμενα γεγονότα επί σκηνής, με πόρτες που ανοιγοκλείνουν με πάταγο, παράνομα ζευγαρώματα, ρούχα που βγαίνουν και βρίσκονται αλλού ‘ντ αλλού, ερωτικές περιπτύξεις, παρεξηγήσεις, παρασκηνιακοί καβγάδες, ενοχλητικοί διαρρήκτες, ψεύτικοι σεΐχηδες και …. πιάτα με σαρδέλες που περιπλανιούνται πάνω στη σκηνή! Τι θα γινεί τελικά θα καταφέρουν να ανεβάσουν την παράσταση; Η απάντηση… επι σκηνής!!!

Είναι στην πραγματικότητα ο προπομπός του έργου «Το έργο που πάει λάθος» που ανέβασε το θέατρο ένα με τεράστια επιτυχία το 2019.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση/ Σκηνοθεσία/ Σχεδιασμός φωτισμού:_** Αντρέας Χριστοδουλίδης  
**_Σκηνικά/ Κοστούμια:_** Μαρία Χατζηκλεάνθους  
**_Βοηθός σκηνοθέτη:_** Αιμιλία Αντωνιάδου  
**_Χειρισμός φωτισμού/ ήχου:_** Ορέστης Μίνος  
**_Φωτογραφίες:_** Δημήτρης Βαττής  
**_Σχεδιασμός Αφίσας:_** Γιάννος Χριστοφόρου

**_Παίζουν (αλφαβητικά):_** Μύρια Αργυρού, Νεκτάριος Λοιζϊδης, ­­­­­­­­­­­­­­­­­­Σωτήρης Μεστάνας, Αγγελίνα Μήτκα, Ευαγγελία Νικολάου, Τζόζεφιν Παναγή, Γιώργος Τζωρτζής, Μιχάλης Χρήστου, Γιώργης Χριστοδούλου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες και ώρες παραστάσεων:_** 

Πέμπτη, Παρασκευή, Σάββατο στις 20:30

Κυριακή στις 18:30 

**_Τοποθεσία:_** [Θέατρο Ένα](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%88%CE%BD%CE%B1/@35.1748002,33.3691321,16.74z/data=!4m5!3m4!1s0x14de17d610346927:0x63d4f1251d13c850!8m2!3d35.1748349!4d33.3711574 "https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%88%CE%BD%CE%B1/@35.1748002,33.3691321,16.74z/data=!4m5!3m4!1s0x14de17d610346927:0x63d4f1251d13c850!8m2!3d35.1748349!4d33.3711574")

**_Διάρκεια:_** 2 ώρες με το διάλλειμα

Κατάλληλο για 6 ετών και άνω

***

#### ΕΙΣΙΤΗΡΙΑ

€15 – Κανονικό  
€10 – Μειωμένο για: Συνταξιούχους/ Φοιτητές/ Μαθητές/ Στρατιώτες/ Ηθοποιούς  
€5 – Ειδική τιμή για Άνεργους.

**_Πληροφορίες/ Κρατήσεις:_** 22348203

​

**ΥΓΕΙΟΝΟΜΙΚΑ ΜΕΤΡΑ - COVID-19**

**Εφαρμόζοντας τα σχετικά υγειονομικά πρωτόκολλα με βάση τα διατάγματα, το θέατρο ένα, σας ενημερώνει ότι η είσοδος σε όλες τις παραστάσεις θα επιτρέπεται σε όσους διαθέτουν:**

· **Είτε πιστοποιητικό εμβολιαστικού σχήματος τουλάχιστον με την πρώτη δόση και αρνητική εργαστηριακή εξέταση (PCR test με τη δειγματοληψία να έχει πραγματοποιηθεί εντός 72 ωρών ή rapid test με τη δειγματοληψία να έχει πραγματοποιηθεί εντός 48 ωρών)**

· **Είτε πιστοποιητικό εμβολιαστικού σχήματος με τις δύο ή και τρεις δόσεις.**

· **Είτε πιστοποιητικό ανάρρωσης από την ασθένεια του COVID-19 – με ισχύ έξι μηνών από την ημερομηνία δειγματοληψίας της αρχικής τους θετικής διάγνωσης.**

· **Η είσοδος ατόμων από 6 έως 11 ετών σε όλες τις παραστάσεις, θα επιτρέπεται με την προσκόμιση και επίδειξη αρνητικού PCR test ή αρνητικού rapid test εντός 7 ημερών, είτε πιστοποιητικού ανάρρωσης από την ασθένεια του COVID-19 με ισχύ έξι μηνών από την ημερομηνία δειγματοληψίας της αρχικής τους θετικής διάγνωσης.**

· **Η είσοδος ατόμων από 12 έως 17 ετών σε όλες τις παραστάσεις, θα επιτρέπεται με την προσκόμιση και επίδειξη αρνητικού rapid test 72 ωρών είτε πιστοποιητικού ανάρρωσης από την ασθένεια του COVID-19 με ισχύ έξι μηνών από την ημερομηνία δειγματοληψίας της αρχικής τους θετικής διάγνωσης.**

· **Με την επίδειξη, για πρόσωπα τα οποία δεν δύνανται να εμβολιαστούν λόγω ιατρικού προβλήματος, του ιατρικού πιστοποιητικού που εκδίδει το Υπουργείο Υγείας και αρνητικής εργαστηριακής εξέτασης PCR για την ασθένεια του COVID-19 ή εξέτασης ταχείας ανίχνευσης αντιγόνου για την ασθένεια του COVID-19 με τη δειγματοληψία να έχει πραγματοποιηθεί εντός 7 ημερών**

· **Η χρήση μάσκας είναι υποχρεωτική.**
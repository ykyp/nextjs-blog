---
title: φωτιες
startDate: 2023-03-17
endDate: 2023-04-09
nicosia_dates: 2023-03-17, 2023-03-18, 2023-03-19, 2023-03-24, 2023-03-25, 2023-03-26,
  2023-03-31, 2023-04-01, 2023-04-02, 2023-04-08, 2023-04-09
limassol_dates: 2023-04-06, 2023-04-07
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: "/images/uploads/fwties.jpg"
cover_image: ''
gallery_images: []
category: monologue
extended: false
critic_link: ''
critic_title: ''
critic_p: ''
theatres:
- theatres/texnoxwros-ethal.md
- theatres/theatro-anemona.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η παράσταση αποτελεί μια εναλλακτική θεατρική πρόταση, αφού με τη δραματουργική επεξεργασία του Βαρνάβα Κυριαζή, δύο σημαντικά ποιητικά κείμενα μιας κορυφαίας λογοτεχνικής μορφής της Γαλλίας του εικοστού αιώνα, από το εμβληματικό βιβλίο “Φωτιές”, γίνονται θεατρικά μονόπρακτα και δύο πυρακτωμένοι γυναικείοι θεατρικοί μονόλογοι που υμνούν τον έρωτα και το απόλυτο του, ερμηνεύονται από άντρες ηθοποιούς!

Η Γιουρσενάρ εμπνέεται στο έργο της από γυναικείες μυθικές προσωπικότητες της αρχαιότητας και τις συνδέει με λόγια μιας συναισθηματικής αφηγήτριας, εν είδει προσωπικού ημερολογίου που περιγράφει μια ερωτική σχέση, για έναν έρωτα που περικλείει τα πάντα και τις αναπόφευκτες συνέπειες του, διαψευσμένα όνειρα, μάταιες προσδοκίες, ματωμένο ανεκπλήρωτο πόθο. Η παράσταση ενώνει τις ομολογίες δύο εμβληματικών γυναικείων προσωπικοτήτων, οι πράξεις και οι σκέψεις των οποίων ωθούνται κατά τη συγγραφέα από έναν τέτοιο απόλυτο, καταστροφικό,αυτοκαταστροφικό έρωτα.

"Η παράσταση του έργου είναι ελεύθερη διασκευή ή βασισμένη στο πρωτότυπο έργο FEUX της MARGUERITE YOURCENAR"

**ΔΥΟ ΓΟΗΤΕΥΤΙΚΑ ΣΠΑΡΑΚΤΙΚΟΙ ΜΟΝΟΛΟΓΟΙ: ΣΑΠΦΩ Ή Η ΑΥΤΟΚΤΟΝΙΑ & ΜΑΡΙΑ ΜΑΓΔΑΛΗΝΗ Ή Η ΣΩΤΗΡΙΑ**

Ο μονόλογος της Μαρίας Μαγδαληνής πραγματεύεται τον απόλυτο έρωτα που ενσαρκώνεται στο πρόσωπό της, τον έρωτα που, όπως μας λέει η συγγραφέας, επιβάλλεται στο θύμα του σαν αρρώστια και σαν προορισμός μαζί..

Η Γιουρσενάρ στο νεανικό αυτό διήγημα, γραμμένο το 1935, στηρίζεται σε μια παράδοση που παρουσιάζει την Αγία ως μνηστή του Ιωάννη, που αυτός εγκατέλειψε για να ακολουθήσει τον Ιησού. Το διήγημα, εκτυλίσσεται στις παρυφές των απόκρυφων Ευαγγελίων, αναπλάθοντας ανάγλυφα την ατμόσφαιρα της εποχής του Ιησού στην Εγγύς Ανατολή..

Ο μονόλογος της Σαπφούς πραγματεύεται τον έρωτα ως μια διά βίου εγκαρτέρηση, μια διαρκή αναζήτηση και μια ουτοπία. Ως ερωτευμένη με την Ατθίδα και ακροβάτις στο επάγγελμα-κατά Γιουρσενάρ- η Σαπφώ γυρνοβολάει στα σοκάκια και στα λιμάνια της Κωνσταντινούπολης αναζητώντας επίπονα τον ανέφικτο έρωτα της..

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Κείμενα: Μαργκερίτ Γιουρσενάρ  
Μετάφραση: Ιωάννα Δ.Χατζηνικολή,  
Δραματουργική επεξεργασία: Βαρνάβας Κυριαζής  
Σκηνοθεσία: Βαρνάβας Κυριαζής  
Σκηνικά | Κοστούμια: Γιώργος Γιάννου  
Μουσική | Στίχοι Τραγουδιών: Γιώργος Κολιάς  
Φωτιστικός Σχεδιασμός: Βασίλης Πετεινάρης  
Χειρισμός φωτισμού-ήχου: Ραφαήλ Αδάμου  
Μακιγιάζ: Γιώτα Τσιολάκκη  
Γραφικά: Θεοδώρα Πέτρου  
Φωτογραφίες:Παντελής Χατζημηνάς

Ηθοποιοί: Βαρνάβας Κυριαζής (Μαρία Μαγδαληνή), Κρις Σπύρου (Σαπφώ), Σεμέλη Κυριαζή (Γυναίκα/Τραγούδι)
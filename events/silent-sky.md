---
title: SILENT SKY
startDate: 2022-04-13
endDate: 2022-05-08
city: Nicosia
event_image: "/images/uploads/ss1.jpg"
cover_image: ''
category: Drama
gallery_1: "/images/uploads/ss4.jpg"
gallery_2: "/images/uploads/ss5.jpg"
gallery_3: "/images/uploads/ss2.jpg"
extended: false
critic_link: ''
critic_title: ''
critic_p: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Θεατρική Ομάδα Persona παρουσιάζει το έργο της Lauren Gunderson «Silent Sky» σε μετάφραση και σκηνοθεσία Λέας Μαλένη.

Βασισμένο στην πραγματική ιστορία της αστρονόμου Ενριέττα Λέβιτ που έζησε στην Αμερική στα τέλη του 19ου και στις αρχές του 20ου αιώνα, διερευνά τη θέση της γυναίκας στην κοινωνία την εποχή των μεγάλων επιστημονικών ανακαλύψεων, όταν οι ιδέες των γυναικών υποτιμούνταν, μέχρι που οι άντρες έπαιρναν τα εύσημα γι’ αυτές. Μια ιστορία για μια γυναίκα που άλλαξε τον τρόπο με τον οποίο αντιλαμβανόμαστε το σύμπαν, και που είχε την ατυχία να προταθεί για νόμπελ τρία χρόνια μετά τον πρόωρο θάνατό της από αρρώστια, χάνοντας την ευκαιρία να τιμηθεί για το ανεκτίμητο έργο της.

Ουινσκόνσιν, 1893. Η Ενριέττα Λέβιτ, κόρη ενός ιερέα και αδελφή μιας υποσχόμενης μουσικού, αριστούχος απόφοιτος του κολλεγίου Ράντκλιφ, αποφασίζει να εγκαταλείψει την θαλπωρή του πατρικού σπιτιού της στην ύπαιθρο και να ακολουθήσει το όνειρό της, αφού δέχεται πρόσκληση να εργαστεί στο εργαστήριο του φημισμένου αστρονόμου Έντουαρντ Πίκερινγκ, στο παρατηρητήριο του Χάρβαρντ. Όταν φτάνει εκεί, και παρά το γεγονός ότι είναι εξειδικευμένη επαγγελματίας, με έκπληξη ανακαλύπτει ότι δεν της επιτρέπεται να πλησιάσει το μεγάλο φημισμένο τηλεσκόπιο ή να εκφράσει καν τις ιδέες της ως επιστήμονας.

Αντ’ αυτού, της προσφέρεται θέση και πιάνει δουλειά στην βοηθητική ομάδα του Πίκερινγκ, η οποία αποτελείται μόνο από γυναίκες, με την προσωνυμία «Υπολογιστές». Με προϊσταμένη την πρώην Οικονόμο του αφεντικού της και με την ευθύνη της οργάνωσης και καταγραφής των πληροφοριών από το υλικό που συλλέγουν οι άντρες επιστήμονες του εργαστηρίου, οι γυναίκες αυτές «συγυρίζουν» στην ουσία, το σύμπαν, στοιχειοθετώντας τα αστέρια για λογαριασμό του Έντουαρντ Πίκερινγκ, ο οποίος δεν διαθέτει καθόλου έστω και λίγο από τον χρόνο του, για να ακούσει τις θεωρίες και τις απόψεις των γυναικών. Όταν η Ενριέττα ξεκινά με την καταμέτρηση και τη στοιχειοθέτηση των άστρων, βρίσκεται στην αρχή μιας εκπληκτικής ανακάλυψης.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Συγγραφέας:_** Lauren Gunderson  
**_Μετάφραση-Σκηνοθεσία:_** Λέα Μαλένη  
**_Σκηνικά-Κοστούμια:_** Σόσε Εσκιτζιάν  
**_Μουσική:_** Νεκτάριος Ροδοσθένους  
**_Σχεδιασμός Προβολών:_** Αντρέας Τουλούμης  
**_Σχεδιασμός Φωτισμών:_** Γιώργος Λάζογλου  
**_Βοηθός Σκηνοθέτη:_** Ελένη Αναστασίου  
**_Βοηθός Σκηνογράφου:_** Άννη Βασιλείου

**_Πρωταγωνιστούν (με σειρά εμφάνισης):_** Παναγιώτα Παπαγεωργίου, Μαριλύ Μήλια, Γιάννης Μίνως, Άννα Γιαγκιώζη, Μικαέλλα Θεοδουλίδου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμιέρα:_** Τετάρτη 13 Απριλίου στις 20:30

**_Ημερομηνίες παραστάσεων:_** Κάθε Τετάρτη, Σάββατο και Κυριακή εκτός απο το Μ. Σάββατο και την Κυριακή του Πάσχα

Επιπλέον παραστάσεις Δευτέρα 18 Απριλίου και Δευτέρα 2 Μαίου

**_Ώρα έναρξης:_** 20:30

**_Τοποθεσία:_** [Wherehaus 612](https://www.google.com/maps/place/WhereHaus+612/@35.177606,33.3873653,17z/data=!3m1!4b1!4m5!3m4!1s0x14de170bc4982f01:0x9c24df07f8f1017d!8m2!3d35.177606!4d33.389554 "Wherehaus 612")

**_Διάρκεια:_** 1 ώρα και 50 λεπτά

***

#### ΕΙΣΙΤΗΡΙΑ

**_Τιμές εισιτηριών:_** €15 / €12 (φοιτητές, μαθητές, στρατιώτες, συνταξιούχους, ανέργους)

**_Προπώληση:_** Απο την ιστοσελίδα της [Tickethour](https://shop.tickethour.com/ticketmaster_se_3773.html "Tickethour") και σε όλα τα καταστήματα ACS courier

**_Κρατήσεις / Πληροφορίες:_** 70000138
---
title: ο αχορταγος
startDate: 2023-01-21
endDate: 2023-03-12
nicosia_dates: 2023-01-21, 2023-01-22, 2023-01-28, 2023-01-29, 2023-02-04, 2023-02-11,
  2023-02-18, 2023-02-19, 2023-02-25, 2023-03-04, 2023-03-05, 2023-03-11, 2023-03-12
limassol_dates: '2023-03-01'
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: "/images/uploads/o-axortagos.jpg"
cover_image: ''
gallery_images:
- "/images/uploads/axortagos_5.jpg"
- "/images/uploads/axortagos_4.jpg"
- "/images/uploads/axortagos_3.jpg"
- "/images/uploads/axortagos_2.jpg"
- "/images/uploads/axortagos_1.jpg"
category: Comedy
extended: false
critic_link: ''
critic_title: ''
critic_p: ''
theatres:
- theatres/rialto.md
- theatres/satiriko.md.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Κεντρική Σκηνή του Σατιρικού θεάτρου εγκαινιάζει τη νέα χρονιά, με την κλασσική και άκρως διαχρονική κωμωδία του μεγάλου Έλληνα θεατρικού συγγραφέα, Δημήτρη Ψαθά, «Ο Αχόρταγος».

Πολυγραφότατος και μαέστρος της κωμωδίας και του γέλιου, ο Ψαθάς αποτυπώνει στον «Αχόρταγο» ένα από τα μεγαλύτερα πάθη, αυτό της απληστίας. Με την καυστική του πένα σκιαγραφεί τον πλεονέκτη άνθρωπο ο οποίος δεν χορταίνει με τίποτα και τίποτα δεν ικανοποιεί την ακόρεστή του φιλοδοξία.

Στο εισαγωγικό σημείωμα της πρώτης, πολύ επιτυχημένης παράστασης του έργου το 1966 από το θίασο Γκιωνάκη, ο Ψαθάς γράφει: Με τον «Αχόρταγο» θέλησα να προσφέρω έναν ανθρώπινο τύπο, αντιπροσωπευτικό του είδους εκείνου των συνανθρώπων μας, που όσα και να αποκτήσουν δεν χορταίνουν και πάντα αγωνιούν για «κάτι άλλο», πιστεύοντας και οι ίδιοι ότι όλο και λίγο παραπέρα βρίσκεται η ευτυχία τους»

Ο Χρήστος Χρυσάφης είναι ένας φτωχός και... πεινασμένος νέος. Στην ανάγκη του για επιβίωση, προσφέρεται να εργαστεί για τον επιχειρηματία Μιχάλη Καπάνταη, ζητώντας ως αμοιβή μόνο το φαγητό του. Όταν όμως ερωτεύεται και παντρεύεται τη Λένα, κόρη του Καμπάνταη, ερωτεύεται ταυτόχρονα και τα χρήματα του πεθερού του. Τα λεφτά και οι ανέσεις σιγά-σιγά του γίνονται εμμονή και τον οδηγούν στα όρια της βουλιμίας. Επιζητά με μανία περισσότερα υλικά αγαθά, περισσότερες αρμοδιότητες, μεγαλύτερες διοικητικές θέσεις, πολιτικά αξιώματα, δύναμη... Τίποτα δεν μπορεί να σταματήσει τη μετάλλαξή του από έναν απλό άνθρωπο σε ένα αδηφάγο τέρας.

Σε ατμόσφαιρα της δεκαετίας του 60’ αλλά με ματιά σύγχρονη και λεπτές αναφορές στην σημερινή κοινωνικοπολιτική πραγματικότητα, η παράσταση μας φιλοδοξεί να φωτίσει την διαχρονικότητα του έργου και το επίκαιρό του θέμα σατιρίζοντας τα ανθρώπινα πάθη, τη δύναμη του χρήματος και τη μανία του ανθρώπου για την όποιας μορφής εξουσία. Με όχημα το χιούμορ, τον έξυπνο διάλογο και τους τόσο οικείους και διασκεδαστικούς χαρακτήρες του έργου, θα παρουσιάσουμε μια εικόνα της σύγχρονης κοινωνίας και την ηθική παρακμή του ανθρώπου που ενώ ξεκινά από το έσχατο σκαλί της δυστυχίας και ανεβαίνει διαρκώς κοινωνικά, ποτέ δεν ικανοποιείται, ζητάει επιτακτικά κάτι περισσότερο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία | Μουσική Επένδυση:_** Μαριάννα Καυκαρίδου  
**_Σκηνικά | Κοστούμια:_** Λάκης Γενεθλής  
**_Σχεδιασμός Φωτισμού:_** Βικέντιος Χριστιανίδης  
**_Βοηθός Σκηνοθέτη:_** Μαριαλένα Παπαδοπούλου  
**_Βοηθός Σκηνογράφου:_** Μικαέλλα Κάσινου  
**_Φωτογραφίες:_** Χρίστος Αβρααμίδης  
**_Τrailer:_** Χάρης Αριστείδου  
**_Σχεδιασμός Αφίσας και Προγράμματος Παράστασης:_** Μάριος Χριστοφορίδης  
**_Ζωγραφική εκτέλεση σκηνικού:_** Martin Meason  
**_Κατασκευή Σκηνικού:_** Γιώργος Χριστιανόπουλος

**_Ηθοποιοί:_** Έλενα Ευσταθίου, Ανδρέας Ρόζου, Βασίλης Μιχαήλ, Σπύρος Γεωργίου, Χάρης Αριστείδου, Σκεύη Ανδρέου, Γεωργία Νικολάου, Νικόλας Κουρουζίδης, Εστέλα Τεμπριώτη, Μιχάλης Αναγιωτός, Γιώργος Αχιλλέως

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμιέρα:_** Σάββατο 21 Ιανουαρίου 2023 στις 20:30

**_Παραστάσεις:_** Κάθε Σάββατο και Κυριακή μέχρι τις 12 Μαρτίου ((Την Κυριακή 5, 12 και 26 Φεβρουαρίου δεν θα πραγματοποιηθεί παράσταση)

**_Ώρα έναρξης:_** 20:30 | Κυριακή στις 18:30

**_Τοποθεσία:_** [Σατιρικό Θέατρο](?#map)

***

**ΛΕΜΕΣΟΣ**

**_Παράσταση:_** Τετάρτη 1 Μαρτίου 2023

**_Ώρα έναρξης:_** 20:30

**_Τοποθεσία:_** [Θέατρο Ριάλτο](?#map)

**_Διάρκεια παράστασης:_** 90 λεπτά

***

#### ΕΙΣΙΤΗΡΙΑ

**_Τιμή:_** €15 | €12 (μαθητές, φοιτητές, συνταξιούχοι)

**_Κρατήσεις | Πληροφορίες:_** Στα τηλέφωνα 2312940 & 22421609

**_Προπώληση:_** Μέσω της ιστοσελίδας [Soldout ](https://www.soldoutticketbox.com/o-axortagos-satiriko-2023/?lang=en)και σε όλα τα καταστήματα Stephanis (ΓΙΑ ΛΕΥΚΩΣΙΑ) | Μέσω της ιστοσελίδας του [ΡΙΑΛΤΟ ](https://rialto.interticket.com/program/o-akhortagossatiriko-theatro-2714)(ΓΙΑ ΛΕΜΕΣΟ)
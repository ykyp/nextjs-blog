---
title: Ο ΣΚΑΠΟΥΛΟΣ
startDate: 2022-04-29
endDate: 2022-06-17
city: Nicosia, Pafos, Larnaca, LImassol
event_image: "/images/uploads/1-1.jpg"
cover_image: "/images/uploads/poster.jpg"
category: Comedy, Satire
gallery_1: "/images/uploads/fb_img_1651218586460.jpg"
gallery_2: "/images/uploads/fb_img_1651218609162.jpg"
gallery_3: "/images/uploads/fb_img_1651218544423.jpg"
extended: false
critic_link: ''
critic_title: ''
critic_p: ''
theatres:
- theatres/theatro-skala.md
- theatres/texnoxwros-ethal.md
- theatres/markidio-theatro.md
- theatres/theatro-anemona.md
gallery_images:
- "/images/uploads/21.jpg"
- "/images/uploads/20.jpg"
- "/images/uploads/18.jpg"
- "/images/uploads/17.jpg"
- "/images/uploads/16.jpg"
- "/images/uploads/15.jpg"
- "/images/uploads/14.jpg"
- "/images/uploads/13.jpg"
- "/images/uploads/12.jpg"
- "/images/uploads/11.jpg"
- "/images/uploads/10-1.jpg"
- "/images/uploads/9.jpg"
- "/images/uploads/8-1.jpg"
- "/images/uploads/7-1.jpg"
- "/images/uploads/6.jpg"
- "/images/uploads/5-1.jpg"
- "/images/uploads/4-1.jpg"
- "/images/uploads/3-1.jpg"
- "/images/uploads/2-2.jpg"
- "/images/uploads/1-2.jpg"

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ο ΣΚΑΠΟΥΛΛΟΣ ΕΙΝΑΙ το πιο πρόσφατο έργο του συμπατριώτη μας συγγραφέως Αντρέα Κουκκίδη, βετεράνου κωμωδιογράφου και ανατόμου της κυπριακής κοινωνίας.

“Ο Σκάπουλος” είναι μια έξυπνη ηθογραφική σάτιρα που προσφέρει αφ’ ενός το γέλιο στον θεατή και δύο ξέγνοιαστες ώρες, περνάει αφ’ετέρου μηνύματα και κοινωνικούς προβληματισμούς μέσα από το γνώριμο προσωπικό ύφος του Κουκκίδη που το χαρακτηρίζει η περίτεχνη και καλά στημένη αφέλεια.

Στην ανέλπιδη σημερινή πραγματικότητα, στη γκρίζα καθημερινότητα μας με όλα όσα μας ταλαιπωρούν και μας καταθλίβουν τη ψυχή, τα ξέγνοιαστα αυτά ηθογραφικά έργα, οι γλυκειές νοσταλγικές κωμωδίες με την παραδοσιακή μουσική και την ντοπιολαλιά μας, με τις οικείες καταστάσεις και τους γνώριμους τυποχαρακτήρες, με όλη την καθαρότητα και τον ρομαντισμό που μεταδίδουν, μόνο ευεργετική αξία μπορεί να έχουν αφού χαρίζουν στον θεατή μια γλυκειά θεατρική εμπειρία μέσα από το γέλιο και την ανεμελιά τους και συνάμα στέλνουν υπογείως τα όποια κοινωνικά μηνύματα. Ο θεατής προβληματίζεται χωρίς να βαραίνει η διάθεση του αφού κανείς δεν του κουνάει το δάκτυλο. Ο Κουκκίδης καμουφλάρει μέσα στο γέλιο και την ελαφράδα των έργων του τα όποια αιχμηρά κοινωνικά σχόλια.

ΣΤΗΝ ΙΣΤΟΡΙΑ ΤΟΥ ΕΡΓΟΥ ο Αντρίκκος είναι τριάντα χρόνων και έχει μείνει σκάπουλλος, διότι στο χωριό διαδίδονται γι’ αυτόν διάφορα κουσούρια, με αποτέλεσμα να μήν βρίσκεται συγχωριανή του να τον παντρευτεί. Όταν η προξενήτρα φέρνει προξένια για τον Αντρίκκο, η γιαγιά Ευτέρπη- που είναι μια Αιγυπτιώτισσα που μεγαλοπιάνεται- αρνείται πεισματικά να δώσει τη συγκατάθεση της θεωρώντας ότι ο Αντρίκκος δεν είναι ακόμα σε κατάλληλη ηλικία για γάμο. Η γιαγιά, στην οποία ούτε ο γιος της ούτε και η νύφη της τολμούν να φέρουν σθεναρές αντιρρήσεις, φέρεται ακόμη στον Αντρίκκο ωσάν να είναι ανήλικο, τον φροντίζει και τον νουθετεί αρνούμενη να αποδεχθεί ότι είναι ένας άντρας τριάντα χρονών. Ο Αντρίκκος δεν έχει καθόλου στο μυαλό του την ιδέα του έρωτα και του γάμου και οι μοναδικές του ενασχολήσεις είναι “ο φούρπος, οι καράολοι, τα μανιτάρκα, τ’ αγρέλια, το καππάριν, τα στουθκιά, οι στρούθοι τζιαι τα ππιριλιά".

Ο ΣΚΗΝΟΘΕΤΗΣ ΤΗΣ ΠΑΡΑΣΤΑΣΗΣ Μαρίνος Ξενοφώντος αναφέρει σε σημείωμα του: "Το έργο είναι μια γλυκειά και τρυφερή ηθογραφική κωμωδία με αιχμηρή σατιρική ματιά στη συνήθεια των κυπρίων γιαγιάδων και μητέρων να νταντεύουν τα εγγόνια και τα παιδιά τους ακόμη και πολύ μετά την εφηβεία..

Είναι το πέμπτο έργο του Αντρέα Κουκκίδη που σκηνοθετώ. Αισθάνομαι πια ιδιαίτερα γνώριμο το είδος αυτό του θεάτρου-το τόσο δημοφιλές στο κοινό της Κύπρου- και είμαι αρκετά εξοικειωμένος με τη διάλεκτο, τους γραφικούς χαρακτήρες-τυποχαρακτήρες για την ακρίβεια-και την ατμόσφαιρα της κυπριακής αυλής που αποτελεί τον σταθερό σκηνικό χώρο στην κυπριακή ηθογραφική εργογραφία. Θεωρώ τις κωμωδίες του Αντρέα Κουκκίδη σημαντικές αφ’ ενός επειδή χαρίζουν απλόχερα το γέλιο μέσα από ένα αυθόρμητο και χωρίς ίχνος επιτήδευσης χιούμορ και αφ’ ετέρου επειδή ως γνήσια ηθογραφικά έργα έχουν διάχυτο και έντονο το παραδοσιακό στοιχείο ενώ αποστέλνουν τα όποια κοινωνικά μηνύματα τους μέσα από μια χαριτωμένη αθωότητα. Ήθελα να κάνω ένα έργο με δεκαπεντασύλλαβο και ζήτησα από τον Αντρέα Κουκκίδη να εντάξουμε στο έργο τα τσιαττιστά, ένα ζωντανό κομμάτι της κυπριακής λαικής  ποιητικής δημιουργίας-η παράσταση είναι διανθισμένη με αρκετή μουσική και γνωστά κυπριακά τραγούδια.

Όπως και στα άλλα έργα του Αντρέα Κουκκίδη που σκηνοθέτησα, δεν επιχειρώ εντυπωσιασμούς μέσα από όποιας μορφής εναλλακτικές προτάσεις και πειραματισμούς, με ενδιαφέρει πάντα η καθαρότητα στη σκηνική συμπεριφορά, στο εικαστικό κομμάτι και στα μουσικά μέρη.

Δουλέψαμε με την ωραία ομάδα των ηθοποιών για μια σύνθετη απλότητα στην υποκριτική, διατηρώντας και αξιοποιώντας το προσωπικό χιούμορ και την όποια κωμική τους φλέβα, ενταγμένη σε μία καλά οργανωμένη σκηνική κίνηση όπου τίποτα να μήν συμβαίνει τυχαία αλλά ο συγχρονισμός να κινεί τα νήματα του ρυθμού και της εναλλαγής των κωμικών σκηνών. Κύρια επιδίωξη μου μια φρέσκια και σφιχτοδεμένη παράσταση με συνέπεια και καθαρότητα στη ρεαλιστική γραμμή και με κάποια αριστοφανικά στοιχεία εναρμονισμένα με τη σατιρική διάθεση που το ίδιο το κείμενο αποπνέει, μια ανάλαφρη κωμωδία για το καλοκαίρι που να ξυπνάει αισθήματα νοσταλγίας στο κοινό και να προκαλεί ξέγνοιαστο γέλιο ή να σκορπίζει χαμόγελα ευφορίας. Η ομορφιά της κυπριακής παραδοσιακής αυλής και η γοητεία του κυπριακού χωριού αναδεικνύονται μέσα από τον απαράμιλλο σκηνογραφικό διάκοσμο του βετεράνου Στέφανου Αθηαινίτη. Όλη η πρέπουσα αρχοντιά της καλής κυπριακής ηθογραφίας υποστηρίζεται από τη ζωγραφική εκτέλεση του Martin Maeson και προβάλλεται μέσα από τους ωραίους, ατμοσφαιρικούς φωτισμούς του Βασίλη Πετεινάρη".

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθέτης:_** Μαρίνος Ξενοφώντος  
**_Βοηθός σκηνοθέτη:_** Μύρια Χόπλαρου  
**_Σκηνικά & Κοστούμια:_** Στεφανος Αθηαινίτης,  
**_Φωτιστικός σχεδιασμός:_** Βασίλης Πετεινάρης  
**_Μουσική επιμέλεια:_** Μαρίνος Ξενοφώντος  
**_Ζωγραφική εκτέλεση σκηνικού:_** Martin Maeson  
**_Χειρισμός φωτισμού - ήχου:_** Λήδα Καραγιάννη  
**_Γραφίστας:_** Θεοδώρα Μεγάλεμου  
**_Φωτογράφος:_** Παντελής Χατζημηνάς  
**_Μακιγιάζ:_** Γιώτα Τσιολάκκη

**_Ηθοποιοί (Αλφαβητικά):_** Δημήτρης Γιωρκάτζης, Τώνης Ιακωβίδης, Παντελής Κλείτου, Γιάννα Λευκάτη, Μαρία Πέτρου, Ιωάννα Σιαφκάλη, Μύρια Χόπλαρου

**_Μουσικοί Επί Σκηνής:_** Ραφαήλ Ησαίας (βιολί), Χριστάκης Αναστασίου (λαούτο)

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμίερα:_** Παρασκευή 29 Απριλίου 2022

**_Παραστάσεις:_** Κάθε Παρασκευή, Σάββατο και Κυριακή μέχρι τις 12 Ιουνίου 2022

**_Ώρα έναρξης:_** 20:30

**_Τοποθεσία:_** [Θέατρο Ανεμώνα](?#map "Χάρτης")

***

**ΠΑΦΟΣ**

**_Ημερομηνία:_** Τρίτη 31 Μαίου

**_Ώρα έναρξης:_** 20:30

**_Τοποθεσία:_** [Μαρκίδειο Θέατρο](?#map)

***

**ΛΕΜΕΣΟΣ**

**_Ημερομηνίες:_** Τετάρτη 15 Ιουνίου, Πέμπτη 16 Ιουνίου & Παρασκευή 17 Ιουνίου

**_Ώρα έναρξης:_** 20:30

**_Τοποθεσία:_** [Τεχνοχώρος ΕΘΑΛ](?#map)

Κατάλληλη άνω των 12 ετών

***

#### ΕΙΣΙΤΗΡΙΑ

**_Τιμές εισιτηρίων - Λευκωσία:_**

* €15 Κανονικό εισιτήριο
* €12 Μειωμένο (Συνταξιούχοι, Φοιτητές με την επίδειξη του αντίστοιχου αποδεικτικού εγγράφου)
* €10 Μαθητές
* €8 Μειωμένο (Άνεργοι, Πολύτεκνοι με την επίδειξη του αντίστοιχου αποδεικτικού εγγράφου)

**_Πληροφορίες & Κρατήσεις:_** 70007721 ή και με μήνυμα στη σελίδα του θεάτρου σε facebook και instagram

***

**_Τιμές εισιτηρίων - Περιοδείες:_**

* €15 κανονικό
* €12 μαθητικά / παιδικά

**_Προπώληση:_** Soldout, καταστήματα Stephanis και Time out Kiosk (για την Πάφο)
---
title: ΠΕΡΛΙΜΠΛΙΝ ΚΑΙ ΜΠΕΛΙΣΑ
city: 'nicosia, limassol'
startDate: 2023-10-25T21:00:00.000Z
endDate: 2023-11-07T22:00:00.000Z
nicosia_dates: '2023-11-03,2023-11-06,2023-11-07,2023-11-08'
limassol_dates: '2023-10-27,2023-10-28,2023-10-29,2023-10-31,2023-11-01'
---

#### ΠΛΗΡΟΦΟΡΙΕΣ ΓΙΑ ΤΗΝ ΠΑΡΑΣΤΑΣΗ

«Το ουσιαστικό θέατρο είναι σχολείο γέλιου και θρήνου»

Φ.Γ.Λόρκα

Η ΕΘΑΛ συνεχίζοντας την προσπάθεια της να συμβάλλει ενεργά στη θεατρική δημιουργία και να κτίσει γέφυρες επικοινωνίας με τους νέους ανθρώπους, τους ουσιαστικά εν δυνάμει μελλοντικούς θεατές, έχοντας ως στόχο να κοινωνήσει σε αυτούς διαχρονικά αριστουργήματα της θεατρικής γραφής (μέσα από μια σύγχρονη ματιά) ανεβάζει, για πρώτη φορά στην 35χρονη ιστορία της, έργο του λυρικού Ισπανού, Παγκόσμιου ποιητή και συγγραφέα Φ. Γ. Λόρκα, σε μια καινούρια μετάφραση της Μαρίνας Δημητρίου, ειδικά για την ΕΘΑΛ. Συμμετέχοντας με την παραγωγή αυτή, για τρίτη συνεχόμενη χρονιά στο Διεθνές Φεστιβάλ Λευκωσίας. 

«Περλιμπλίν και Μπελίσα», ελεγεία στον έρωτα, ένα ποίημα που γίνεται θέατρο με την ποίηση να ξεπερνά τη γραπτή έκφραση και να μεταμορφώνεται σε ουσία θεάτρου! Ο αέναος χορός των ζευγαριών! Έρωτας και Θάνατος, Φως και Σκοτάδι, Πνεύμα και Ύλη, Σώμα και Ψυχή….τα πάντα ένας συμβολισμός! Ο Περλιμπλίν μοναχικός εργένης, ώριμος, σχεδόν σοφός και ταυτόχρονα αφελής. Η Μπελίσα με άρωμα μυθικού συμβόλου, η νιότη! Ήρωες φτιαγμένοι από υλικό παραμυθιού…Γλώσσα αφαιρετική που περιορίζεται σε λέξεις ελάχιστες, φορτισμένες από όνειρο και πάθος!

Στην παράσταση χρησιμοποιείται ως πρόλογος σε αυτό το σκοτεινό παραμύθι το μονόπρακτο του Λόρκα «Η Παρθένα, ο Σπουδαστής και ο Ναύτης».

Υπόθεση:

O γερασμένος, μοναχικός Δον Περλιμπλίν, ζει στο αρχοντικό του με συντροφιά τα βιβλία του. Η αφοσιωμένη σε αυτόν οικονόμος του Μαρκόλφα, φοβάται ότι πεθαίνοντας θα τον αφήσει απροστάτευτο και συναισθηματικά μόνο. Τον προτρέπει λοιπόν να παντρευτεί, παρά τις δικές του αρνήσεις. Ωστόσο αυτός γνωρίζει την πανέμορφη νεαρή γειτονοπούλα του Μπελίσα, την ερωτεύεται παθιασμένα κι αποφασίζει να την παντρευτεί, με τη βοήθεια της μητέρας της που την ωθεί σε ένα πλούσιο γάμο, κάνοντας την ακόμα πιο ποθητή στους άλλους άντρες. Ήδη από την πρώτη νύχτα του γάμου η Μπελίσα, θέλοντας να ζήσει έναν ορμητικό, νεανικό έρωτα, εγκαταλείπει κρυφά το συζυγικό κρεβάτι και στην πορεία ερωτεύεται παράφορα έναν άγνωστο «εραστή» που περνά καλυμμένος κάτω από τα παράθυρά της και της στέλνει παθιασμένα γράμματα… ο σύζυγος Περλιμπλίν, εξαρτημένος από την αγάπη του για τη νεαρή γοητευτική Μπελίσα, όχι μόνο το αποδέχεται αλλά τη βοηθά να τον συναντήσει. Εκεί περιμένει την Μπελίσα μια απίστευτη αποκάλυψη, ενώ ο Περλιμπλίν γεύεται για πρώτη φορά το απρόβλεπτο και σπαρακτικά γρανιτένιο τίμημα του απόλυτου έρωτα.

Το έργο:

Γραμμένο γύρω στο 1929, ένα από τα θεατρικά κείμενα του ποιητή που δεν έχουν ανέβει πολύ στην σκηνή της Κύπρου. Ο Λόρκα καταπιάνεται εδώ με ένα από τα αγαπημένα του θέματα, τον αδιέξοδο, ανεκπλήρωτο έρωτα. Το «Περλιμπλίν και Μπελίσα» είναι μια ιστορία τρυφερή και οδυνηρή συνάμα, ένας ύμνος στον έρωτα που ισορροπεί ανάμεσα στο λυρικό και το γκροτέσκο. Ο ίδιος ο Λόρκα στον πρωτότυπο τίτλο του έργου, το ονομάζει «ερωτικό αλληλούια», συνδέοντας το με το συμβατικό, φαρσικό ανάγνωσμα του 18ου αιώνα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Μετάφραση: Μαρίνα Δημητρίου

Σκηνοθεσία: Αχιλλέας Γραμματικόπουλος

Σκηνικά/Κοστούμια: Γιώργος Γιάννου

Σύνθεση μουσικής/σχεδιασμός ήχου: Χριστίνα Γεωργίου

Στούντιο κίνησης Δαιμονίων: Milena Ugren Koulas

Σχεδιασμός φωτισμών: Βασίλης Πετεινάρης

Βοηθός σκηνοθέτη: Ιωάννα Ρέτσα

Επί σκηνής: Δημήτρης Αντωνίου, Μαργαρίτα Ζαχαρίου, Άνθη Κάσινου, Μυρτώ Κουγιάλη, Κωνσταντίνα Ξενοφώντος, Μελίνα Κουτσόφτα και η Μαρίνα Βρόντη.

 Graphic Design: ARTemis Graphics & Visual Communication

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Πρεμιέρα: 26 Οκτωβρίου 2023│ Θέατρο ΕΘΑΛ│ 20:30

Παραστάσεις:

Λεμεσός: Θέατρο ΕΘΑΛ |27, 28 & 31 Οκτωβρίου και 01 Νοεμβρίου 2023 | 20:30

                                            | 29 Οκτωβρίου 2023 | 18:30

Λευκωσία: Δημοτικό Θέατρο Λευκωσίας (στα πλαίσια του Διεθνούς Φεστιβάλ Λευκωσίας)

                                           |03 Νοεμβρίου 2023| 20:30

               Θέατρο Δέντρο | 06, 07 & 08 Νοεμβρίου 2023 | 20:30

 

Κατάλληλο για άτομα άνω των 12 ετών

Διάρκεια: 1 ώρα και 20 λεπτά     

                                

Πληροφορίες: 25877827

 

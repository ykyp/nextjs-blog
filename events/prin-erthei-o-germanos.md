---
title: ΠΡΙΝ ΕΡΘΕΙ Ο ΓΕΡΜΑΝΟΣ
city: nicosia
startDate: 2024-05-16T21:00:00.000Z
endDate: 2024-05-18T21:00:00.000Z
nicosia_dates: '2024-05-17,2024-05-18,2024-05-19'
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ένα σύγχρονο θεατρικό έργο για τη νόσο του Αλτσχάιμερ.

Προτού ταξιδέψει στην Αθήνα όπου θα παρουσιαστεί στην σκηνή του Εθνικού Θεάτρου στις 22 Μαΐου, το θεατρικό έργο που συγκίνησε το κοινό, επιστρέφει για άλλες τρεις παραστάσεις στο Flea Theatre στην Λευκωσία. Με τους Πόπη Αβραάμ και Αντρέα Κουτσόφτα. Σκηνοθεσία Κώστας Σιλβέστρος.

Η HAMM Broductions παρουσιάζει το νέο έργο της βραβευμένης συγγραφέως Μάρτα Μπαρσελό. Το έργο γράφτηκε για ένα τουρνουά δραματουργίας, το οποίο απαγόρευε τις σκηνικές οδηγίες. Ο σκηνοθέτης Κώστας Σιλβέστρος, σε ένα έργο «λευκού καμβά», δημιουργεί ένα μοναδικό σύμπαν για την ηρωίδα του.

Πλάι στην Πόπη Αβραάμ, ο Αντρέας Κουτσόφτας, ο οποίος ενσαρκώνει μία πληθώρα ρόλων.

Η Τζούλια, μια γυναίκα γύρω στα 60, χήρα, έχει από καιρό καταλάβει ότι κάτι δεν πάει καλά με τη μνήμη της. Οι ιατρικές εξετάσεις επιβεβαιώνουν τις υποψίες της: πάσχει από Αλτσχάιμερ. Είναι ζήτημα χρόνου πότε θα χάσει εντελώς την προσωπικότητά της και πότε θα πάψει να αναγνωρίζει ακόμη και τους γιους της.

Αποφασίζει λοιπόν, να φτιάξει μια λίστα με όλα όσα θέλει πραγματικά να κάνει, όσο είναι ακόμη σε θέση να παίρνει η ίδια τις αποφάσεις για την ζωή της. Θέλει να απολαύσει κάθε πολύτιμο λεπτό, πριν ο «Γερμανός» κατακτήσει για πάντα το μυαλό της.

Ένα έργο για το φως, για την αγάπη, για όσα αξίζει κανείς να ζει.

Την Εβδομάδα Κυπριακού Θεάτρου διοργανώνουν το Υφυπουργείο Πολιτισμού και το Κυπριακό Κέντρο Διεθνούς Ινστιτούτου Θεάτρου, σε συνεργασία με το Εθνικό Θέατρο Ελλάδας και με τη στήριξη του Σπιτιού της Κύπρου στην Αθήνα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Κείμενο: Μάρτα Μπαρσελό

Μετάφραση: Μαρία Χατζηεμανουήλ

Σκηνοθεσία: Κώστας Σιλβέστρος

Ερμηνεία: Πόπη Αβραάμ, Αντρέας Κουτσόφτας

Σκηνικά/Κοστούμια: Γιώργος Γιάννου

Σχεδιασμός Φωτισμού: Βασίλης Πετεινάρης

Μουσική: Κωνσταντίνος Λεμέσιος

Βοηθός Σκηνοθέτη: Λοΐζος Παπαγεωργίου

Οργάνωση Παραγωγής: Μάριος Μεττής

Παραγωγή: HAMM BRODUCTIONS

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνία: Παρασκευή - 17/5, Σάββατο 18/5 και Κυριακή 19/5

Ώρα έναρξης: 8:30μμ

Χώρος:  [Flea Theatre](https://www.google.com/maps/place/Flea+Theatre/@35.1839245,33.3942607,17z/data=!3m1!4b1!4m6!3m5!1s0x14de17a904f9aabb:0x1710a1c59c41893f!8m2!3d35.1839201!4d33.3968356!16s%2Fg%2F11hb2kd45g?entry=ttu)

Διάρκεια παράστασης: 70 λεπτά χωρίς διάλειμμα

***

#### ΕΙΣΙΤΗΡΙΑ

Τιμή: 15 ευρώ

Προπώληση: Εισιτήρια [SoldOut Tickets](https://www.soldoutticketbox.com/event/prin-erthei-o-germanos-2024?lang=el) και στα Καταστήματα Stephanis

Πληροφορίες: 97655666

Για την παράσταση στο Εθνικό Θέατρο στις 22 Μαΐου μεταβείτε στην σελίδα του Εθνικού Θεάτρου

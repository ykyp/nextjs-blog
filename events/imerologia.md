---
title: ΗΜΕΡΟΛΟΓΙΑ
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Μουσουλμάνοι, Εβραίοι, Χριστιανοί, Άνθρωποι. Απ' την ίδια φυλή Θύτες και απ' την ίδια φυλήθύματα.Όλοι Άνθρωποι!Η Έφη Χαραλάμπους, σκηνοθετεί το θεατρικό αναλόγιο «Ημερολόγια», βασισμένο σε έρευνα ,την ειδησεογραφία, μαρτυρίες αληθινών προσώπων και αυτοβιογραφικά ημερολόγια, με θέμα τον πόλεμο, τον ρατσισμό και την ξενοφοβία. Σε μια συρραφή κειμένων, σε άλλους χρόνους της ιστορίας, θα ακούσουμε Ανθρώπους, θύματα της ανθρώπινης βαρβαρότητας και του πολέμου, φωνές , διαφορετικών ηλικιών, από διάφορα μέρη της γης , σε διαφορετικές στιγμές της ιστορίας, φωνές	που επιβίωσαν από τον πόλεμο ή που χάθηκαν σε έναν από αυτούς, φωνές που έχουν ακόμα φωνή για να πούνε τη δική τους αλήθεια και φωνές που έσβησαν άδικα στο πέρασμα της ιστορίας.Μια παράσταση αφιερωμένη στα θύματα του πολέμου, του σήμερα και του χθες, καθώς και στον κόσμο που επιβίωσε και εξακολουθεί να επιβιώνει, φεύγοντας από την πατρίδα του, από όποια χώρα κι αν προέρχεται…

ΤΟ ΕΡΓΟ

Στο συντιθέμενο έργο «ΗΜΕΡΟΛΟΓΙΑ», ακούγονται κομμάτια από «Το Ημερολόγιο της Άννας Φρανκ», «My name is Rachel Corrie» των Allan Rickman και Katharine Viner, «Voleurs De Vie»του Christian Petr, καθώς και αυτούσιοι μονόλογοι του σπουδαίου ,αυτοβιογραφικού καιβιωματικού	έργου από	έφηβους «Μονόλογοι από τη Γάζα», που επέζησαν από τον πόλεμο στη Γάζα το 2009.Στο έργο ακούγονται ποιήματα του Πάνου Ιωαννίδη ,της Ουαρσάν Σάϊρ, του Μπέρτολτ Μπρεχτ	και ανώνυμα ποιήματα που έχουν γράψει παιδιά και μετανάστες.

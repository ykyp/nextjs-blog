---
title: ψηλα απο τη γεφυρα
startDate: 2023-05-25
endDate: 2023-05-26
nicosia_dates: ''
limassol_dates: 2023-05-25, 2023-05-26
larnaca_dates: ''
famagusta_dates: ''
paphos_dates: ''
city: Limassol
event_image: "/images/uploads/psila-apo-ti-gefyra.jpg"
cover_image: ''
gallery_images: []
category: drama
extended: false
critic_link: ''
critic_title: ''
critic_p: ''
theatres:
- name: theatres/patticheio-dimotiko-theatro-lemesos.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η φετινή – και σαρωτική, με τόσα sold outs – θεατρική χρονιά, παρουσιάζει το σπουδαίο έργο του Άρθουρ Μίλερ «Κάτω από τη Γέφυρα», σε σκηνοθεσία Γιώργου Νανούρη. Η πιο πολυσυζητημένη παράσταση της σεζόν. Η πλοκή εξελίσσεται σε έναν πρωταγωνιστή ο οποίος παλεύει συνεχώς με το «μέσα του».

Ένας καλός άνθρωπος, βαθιά μέσα του το ξέρει κι ο ίδιος με κάθε σημείο της ψυχής και του μυαλού του να είναι όμως εμποτισμένα με στερεότυπα της εποχής που συνεχώς επαναλαμβάνει, με «κολλήματα» που θα λέγαμε σήμερα, τα οποία εξωτερικεύονται με επιθετικά ξεσπάσματα τα οποία εντείνονται λόγω του πάθους που προσπαθεί να κατευνάσει. Ή μάλλον, νομίζει ότι προσπαθεί.

Ο Πυγμαλίων Δαδακαρίδης στον πρωταγωνιστικό ρόλο του Έντι Καρμπόνε, ζωντανεύει τον τραγικό ήρωα, που το ανομολόγητο πάθος του για την νεαρή ανηψιά της γυναίκας του, πυροδοτεί μια συγκλονιστική εσωτερική σύγκρουση, η οποία τον οδηγεί στην αυτοκαταστροφή του.

Η Ιωάννα Παππά υποδύεται την Μπέατρις , τη σύζυγο του Έντι, η οποία καταλαβαίνει τι του συμβαίνει και προσπαθεί μέχρι τελευταία στιγμή να τον βοηθήσει να βγει απ’ το αδιέξοδο του.

Τον ρόλο του Αλφιέρι, δικηγόρου αλλά και αφηγητή της παράστασης, ερμηνεύει ο Δημήτρης Μαυρόπουλος.

Ο Δημήτρης Καπετανάκος, στον ρόλο του Μάρκο , ενός από τους δυο μετανάστες που φιλοξενεί η οικογένεια Καρμπόνε στο σπίτι της.

Στους ρόλους των δύο νέων που γνωρίζονται και ερωτεύονται, ο Ρένος Ρώτας - Ροντόλφο, αδελφός του Μάρκo – και η πρωτοεμφανιζόμενη Ευγενία Ξυγκόρου – Κάθριν, ανηψιά του Έντι.

Οι σκηνοθετικές επιλογές του Γιώργου Νανούρη είναι ξεκάθαρες. Χρησιμοποιεί ένα υπερβολικά λιτό σκηνικό με μόλις τρεις καρέκλες ή και ούτε αυτές. Είναι όμως τέτοιες οι ερμηνείες και το έργο από μόνο του, που πραγματικά δεν χρειάζεται τίποτα άλλο, και ίσως αυτό προσπάθησε να τονίσει με αυτή του την επιλογή. Ο σχεδιασμός των φώτων της παράστασης έχει στηθεί με τέτοιο τρόπο ώστε να τονίζει ακόμη περισσότερο τα συναισθήματα των ηρώων και είναι στιγμές που κόβει την ανάσα. Η μουσική, ακολουθεί την εσωτερική πάλη που βιώνει κάθε ήρωας και ειδικά την απόγνωση και τη θλίψη.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΜΕΣΟΣ**

**_Ημερομηνίες:_** Πέμπτη 25 Μαίου 2023 & Παρασκευή 26 Μαίου 2023

**_΄Ωρα έναρξης:_** 20:30

**_Τοποθεσία:_** [Παττίχειο Δημοτικό Θέατρο](?#map)

***

#### ΕΙΣΙΤΗΡΙΑ

**_Τιμή:_** €30 | €28 | €25

**_Προπώληση:_** Μέσω της ιστοσελίδας [Tickethour ](https://shop.tickethour.com/showEventInformation.html?idEvent=4176)και σε όλα τα καταστήματα ACS courier
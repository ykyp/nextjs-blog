---
title: ΕΚΛΕΨΑΝ ΤΗΝ ΣΤΕΤΕ ΜΑΣ - φεστιβαλ δημου λατσιων
startDate: 2022-09-19
endDate: 2022-09-19
city: Nicosia
event_image: "/images/uploads/eklepsan-tin-stete-mas.jpg"
cover_image: ''
gallery_images:
- "/images/uploads/dsc_0311.jpg"
- "/images/uploads/dsc_0147.JPG"
category: Comedy
extended: false
critic_link: ''
critic_title: ''
critic_p: ''
theatres:
- theatres/dimotiko-theatro-latsiwn.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Θέατρο Γέλιου έρχεται και φέτος με την νέα κυπριακή κωμωδία του Κώστα Σχοινιού « Εκλέψαν την Στετέ μας» για να σκορπίσει άφθονο γέλιο όπως αυτό ξέρει εδώ και έξι χρόνια , στο κόσμο που τόσο πολύ το έχει ανάγκη!

**Περίληψη έργου:** Η Στετέ Αναστασού ( Όλγα Ποταμίτου),τσιγκούνα με πολλά λεφτά και χρυσαφικά , ζει μόνη της σε ένα μικρό χωριό της Κύπρου, ξεχασμένη από την μοναδική της κόρη Μαρίνα (Μαρία Φιακά) , λόγω κάποιων οικονομικών διαφορών Μάνας και κόρης, η οποία ζει στη Πρωτεύουσα. Παρέα της , η γειτόνισσα της η Αννέτα ( Κώστας Σχοινιού), κουτσομπόλα και δολοπλόκα . Μη αντέχοντας να βλέπει την Στετέ Αναστασού μόνη της και με τον καημό ότι την ξέχασε η κόρη της , αποφασίζει να πάρει τηλέφωνο την κόρη της Αναστασούς και να της πει ψέματα ότι είναι πολύ βαριά άρρωστη και ότι επειγόντως πρέπει να έρθει στο χωριό .

Καταφθάνοντας στο χωριό η Μαρίνα μαζί με την κόρη της Τασία (Ερμιόνη Κωμοδρόμου), η Αννέτα αφήνει να διαρρεύσει ότι ο μακαρίτης ο πατέρας της έχει και ένα κρυμμένο θησαυρό . Τότε η Μαρίνα καταστρώνει το σχέδιο της και φέρνει στο χωριό ένα διάσημο Μέντιουμ την Φακκίρα ( Καλλισθένη Παπαδούρη) για να βρει το θησαυρό και να τον κλέψουν. Τα πράγματα όμως περιπλέκονται , όταν καταφθάνει στο χωριό και ένας ανιχνευτής χρυσού ο Βάγγος (Βαγγέλης Ιωάννου).

Θα τα καταφέρει τελικά να βρει τον θησαυρό ο Βάγγος, ή θα βρει κάποιον άλλο θησαυρό πιο πολύτιμο. Την γυναίκα της ζωής του και αντί να κλέψουν την Στετέ, να κλέψει την καρδιά της Τασίας κόρη της Μαρίνας και εγγονή της Αναστασούς; Η συνέχεια επι σκηνής.

Μία οικογενειακή παράσταση , χωρίς βωμολοχίες με μπόλικο γέλιο, διανθισμένη με αγαπημένα κυπριακά τραγούδια.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο:_** Κώστα Σχοινιού  
**_Σκηνοθεσία:_** Κώστα Σχοινιού  
**_Σκηνικά:_** Αλεξάνδρας Δημοσθένους  
**_Μουσικές διασκευές:_** Λεόντιου Γεωργίου  
**_Χορογραφίες:_** Αναστασίας Αναξαγόρου  
**_Φωτογράφηση:_** Ηρακλής Μαυρομμάτης  
**_Αφίσα:_** Βάσος Βλάχος  
**_Βίντεο:_** Γιάννος Σαββίδης  
**_Διευθυντής σκηνής:_** Σονάι Γιλτίζ

**_Παίζουν:_** Όλγα Ποταμίτου, Κώστας Σχοινιού, Μαρία Φιακά, Βαγγέλης Ιωάννου, Ερμιόνη Κωμοδρόμου και η Καλλισθένη Παπαδούρη

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία:_** Δευτέρα 19 Σεπτεμβρίου 2022

**_Ώρα έναρξης:_** 20:00

**_Τοποθεσία:_** [Δημοτικό Θέατρο Λατσιών](?#map)

**_Διάρκεια:_** 1 ώρα και 20 λεπτά

Κατάλληλο για όλη την οικογένεια

***

#### ΕΙΣΙΤΗΡΙΑ

**_Τιμή:_** €3

**_Προπώληση:_** Απο την ιστοσελίδα της [Tickethour ](https://shop.tickethour.com/ticketmaster_se_3940.html "Tickehour")και όλα τα καταστήματα ACS courier
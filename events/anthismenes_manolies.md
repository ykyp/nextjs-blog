---
title: ανθισμενες μανολιες
startDate: 2023-03-10
endDate: 2023-04-02
nicosia_dates: 2023-03-10, 2023-03-11, 2023-03-12, 2023-03-15, 2023-03-18, 2023-03-19,
  2023-03-22, 2023-03-25, 2023-03-26, 2023-03-29, 2023-04-01, 2023-04-02
limassol_dates: '2023-03-16'
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: "/images/uploads/anthismenes-manolies-satiriko.jpg"
cover_image: ''
gallery_images:
- "/images/uploads/anthismenes-manolies_4.jpg"
- "/images/uploads/anthismenes-manolies_3.jpg"
- "/images/uploads/anthismenes-manolies_2.jpg"
- "/images/uploads/anthismenes-manolies_1.jpg"
category: drama, comedy
extended: false
critic_link: ''
critic_title: ''
critic_p: ''
theatres:
- theatres/satiriko.md.md
- theatres/rialto.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Θεατρικοί συνοδοιπόροι διαφορετικών γενιών συνδιαλέγονται επί σκηνής σε μια συνάντηση εμβολιασμένη με εμπειρία, γνώση, ενέργεια, αφοσίωση και σύμπνοια: Δέσποινα Μπεμπεδέλη, Αννίτα Σαντοριναίου, Πόπη Αβραάμ, Σοφία Καλλή, Μυρσίνη Χριστοδούλου και Παμπίνα Γεωργίου διασταυρώνουν τα βήματά τους στα μονοπάτια των ρόλων τους. Μορφές που σφράγισαν με την ιδιαίτερη συνδρομή τους την πορεία του θεάτρου στην Κύπρο, αλλά και πρόσωπα που τώρα ξεκινούν την δική τους διαδρομή, δημιουργούν την ιδανική συνθήκη για να υποδεχθούν το κοινό στο κλασικό πια έργο Ανθισμένες Μανόλιες. 

Μια εις βάθος μελέτη για την φιλία, η οποία αντισταθμίζει την μοναξιά και την ανάγκη του ανθρώπου για στήριξη και επαφή. Αυτή η αξία διεκδικεί τα σκήπτρα της μοναδικότητας, καθώς ξεδιπλώνεται μέσα από τις σκηνές του έργου αυτού, υπογραμμίζοντας την σημασία της στο σημερινό κοινό, επιμένοντας πως ακόμη μπορεί να υπάρξει και να λάμψει.

Η αυτοθυσία, η προσφορά, η φροντίδα, η μέριμνα για τον άλλο, αναδεικνύονται ως στιγμές φωτός μέσα στο γεμάτο αγωνία μονοπάτι της ζωής των χαρακτήρων του έργου. Κουβαλώντας το δικό τους κομμάτι στην απελπισία, καταφέρνουν να επιβιώσουν λόγω αποθεμάτων εσωτερικής δύναμης και συχνής καταφυγής στο χιούμορ, αλλά κυρίως λόγω της συμβολής του κύκλου των γυναικών, που περιβάλλει την ύπαρξή τους. Η κάθε μια διαγράφει την καθαρά δική της ιστορία προς τα μπρος, αφήνοντας με ένα γλυκόπικρο περίβλημα το σημάδι της στον χώρο και στον χρόνο, σκιαγραφώντας την διαδρομή και ολοκληρώνοντάς την σε ένα άλλο επίπεδο. Οι χαρακτήρες προχωρούν, μετατρέπονται σταδιακά από ανθισμένες σε ατσαλένιες μανόλιες.

Μέσα από μια πυκνή δραματουργία ζουν τέσσερις καθοριστικές εποχές της ζωής τους, συμβολικά και μη, φέρουν την ασθένεια, την απομόνωση, αλλά και την χαρά, την γέννηση, τον θάνατο, την νέα αρχή, την ελπίδα.

**Πλοκή:** Έξι πολύ διαφορετικές γυναίκες, συναντιούνται καθημερινά σε ένα κομμωτήριο της Λουϊζιάνα. Σε αυτό το αποκλειστικά γυναικείο καταφύγιο, η ιδιοκτήτριά του Τρούντι, της οποίας ο γάμος περνάει κρίση, η μυστηριώδης, νέα υπάλληλος Ανέλ, η εκρηκτική και ιδιόρρυθμη Γουΐζερ, η πλούσια, χήρα δημάρχου Κλαίρη, η αξιαγάπητη αλλά ξεροκέφαλη Σέλμπι και η υπερπροστατευτική της μητέρα Μαλίν, κουτσομπολεύουν, τσακώνονται, γελάνε, λένε τα μυστικά τους, μοιράζονται τις χαρές και τις λύπες, τους φόβους και τις φιλοδοξίες τους, αντλούν δύναμη και κουράγιο η μια από την άλλη, αλληλοστηρίζονται στις δοκιμασίες της ζωής, την απώλεια, το θάνατο...

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο:_** Robert Harling  
**_Σκηνοθεσία:_** Αιμίλιος Χαραλαμπίδης  
**_Σκηνογράφος:_** Σωσάνα Τομάζου  
**_Ενδυματολόγος:_** Ελένη Τζιρκαλλή  
**_Σχεδιασμός Φωτισμού:_** Καρολίνα Σπύρου  
**_Μουσική Σύνθεση και Ηχητικό Πεδίο:_** Δημήτρης Ζαχαρίου  
**_Βοηθός σκηνοθέτη:_** Μαρία Πισιήλη  
**_Φωτογραφίες:_** Χρίστος Αβρααμίδης  
**_Σχεδιασμός Αφίσας | Προγράμματος:_** Μάριος Χριστοφορίδης  
**_Trailer Παράστασης:_** Χάρης Αριστείδου  
**_Κατασκευή Σκηνικού:_** Γιώργος Χριστιανόπουλος

**_Ηθοποιοί:_** Δέσποινα Μπεμπεδέλη (Γουίζερ Μπουντρώ), Αννίτα Σαντοριναίου (Κλαίρη Μπλέτσερ), Πόπη Αβραάμ (Μάλυν Ήτεντον), Σοφία Καλλή (Τρούβυ Τζόουνς), Μυρσίνη Χριστοδούλου (Σέλμπυ Ήτεντον-Λάτσερι) και Παμπίνα Γεωργίου (Αννέλ Ντυπουί-Ντεσότο).

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμιέρα:_** Παρασκευή 10 Μαρτίου στις 20:30

**_Παραστάσεις:_** Κάθε Τετάρτη, Σάββατο και Κυριακή μέχρι τις 2 Απριλίου

**_Ώρα έναρξης:_** 20:30 | Κυριακή στις 18:30

**_Τοποθεσία:_** [Πάνω Σκηνή Σατιρικού Θέατρου](?#map)

***

**ΛΕΜΕΣΟΣ**

**_Ημερομηνία:_** Πέμπτη 16 Μαρτίου 2023

**_Ώρα έναρξης:_** 20:30

**_Τοποθεσία:_** [Θέατρο Ριάλτο](?#map)

**_Διάρκεια:_** 105 λεπτά

***

#### ΕΙΣΙΤΗΡΙΑ

**_Τιμή:_** €15 | €12

**_Κρατήσεις:_** Στα τηλέφωνα 2312940 και 22421609

**_Προπώληση:_** Μέσω της ιστοσελίδας της [Soldout ](https://www.soldoutticketbox.com/steel-magnolias-satiriko-2023/?lang=en)(**ΛΕΥΚΩΣΙΑ**) και μέσω της ιστοσελίδας του [ΡΙΑΛΤΟ](https://rialto.interticket.com/program/anthismenes-manoliessatiriko-theatro-2719) (**ΛΕΜΕΣΟ**)
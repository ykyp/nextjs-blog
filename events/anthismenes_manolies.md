---
title: ανθισμενες μανολιες
startDate: 2023-03-16
endDate: 2023-03-16
nicosia_dates: ''
limassol_dates: '2023-03-16'
larnaca_dates: ''
famagusta_dates: ''
paphos_dates: ''
city: Limassol
event_image: "/images/uploads/anthismenes-manolies-satiriko.jpg"
cover_image: ''
gallery_images: []
category: drama, comedy
extended: false
critic_link: ''
critic_title: ''
critic_p: ''
theatres:
- theatres/rialto.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το έργο αποτελεί μια μελέτη για τη φιλία που αντισταθμίζει τη μοναξιά και την ανάγκη του ανθρώπου για στήριξη και επαφή. Ο Harling μέσα από αυτή την ανατρεπτική μαύρη κωμωδία του, έχει δώσει στις γυναίκες του έντονο, αστείο διάλογο, γεμάτο συμπόνια και συμπεράσματα που είναι βαθιά συγκινητικά.

Σ’ ένα κομμωτήριο στο Τσινκουάπιν της Λουϊζιάνα, τέλη της δεκαετίας του ’80, έξι γυναίκες. Η Τρούβυ Τζόουνς, η ιδιοκτήτρια του κομμωτηρίου που αποτελεί ένα αποκλειστικά γυναικείο καταφύγιο, προσλαμβάνει ένα νέο κορίτσι, την Αννέλ Ντυπουί -Ντεσότο, προσπαθώντας την ίδια στιγμή, να ξεκλειδώσει τα μυστικά της. Η πρώτη πελάτισσα κάνει την εμφάνισή της, η χήρα δημάρχου, Κλαίρη Μπλέτσερ, μετά από μια τελετή απόδοσης τιμής στον απελθόντα σύζυγό της, η οποία πρόθυμα παραχωρεί τη θέση της στη νεαρή Σέλμπυ Ήτεντον-Λάτσερι, η οποία πρόκειται σήμερα να παντρευτεί.

Η μέρα είναι αφιερωμένη στην περιποίηση της μέλλουσας νύφης, αλλά και της μητέρας της Μάλυν Ήτεντον. Μέσα σε ένα κλίμα χαρούμενης προσμονής, αλλά και άγχους για τον επικείμενο γάμο, η νεαρή Σέλμπυ παθαίνει μια διαβητική κρίση, όμως δεν πρέπει να διακινδυνεύσει την υγεία της, γιατί πρόκειται να φέρει στον κόσμο ένα παιδί. Η ευχάριστη είδηση της εγκυμοσύνης της Σέλμπυ έρχεται να αναστατώσει τη μητέρα της, η οποία εστιάζει περισσότερο στους κινδύνους. Η σκηνή κορυφώνεται με τη φασαριόζικη άφιξη της Μπουντρώ.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο:_** Robert Harling  
**_Σκηνοθεσία:_** Αιμίλιος Χαραλαμπίδης  
**_Σκηνογράφος:_** Σωσάνα Τομάζου  
**_Ενδυματολόγος:_** Ελένη Τζιρκαλλή  
**_Σχεδιασμός Φωτισμού:_** Καρολίνα Σπύρου  
**_Μουσική Σύνθεση και Ηχητικό Πεδίο:_** Δημήτρης Ζαχαρίου

**_Ηθοποιοί:_** Δέσποινα Μπεμπεδέλη (Γουίζερ Μπουντρώ), Αννίτα Σαντοριναίου (Κλαίρη Μπλέτσερ), Πόπη Αβραάμ (Μάλυν Ήτεντον), Σοφία Καλλή (Τρούβυ Τζόουνς), Μυρσίνη Χριστοδούλου (Σέλμπυ Ήτεντον-Λάτσερι) και Παμπίνα Γεωργίου (Αννέλ Ντυπουί-Ντεσότο).

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία:_** Πέμπτη 16 Μαρτίου 2023

**_Ώρα έναρξης:_** 20:30

**_Τοποθεσία:_** Θέατρο Ριάλτο

**_Διάρκεια:_** 90 λεπτά

***

#### ΕΙΣΙΤΗΡΙΑ

**_Τιμή:_** €15 | €12

**_Προπώληση:_** Μέσω της ιστοσελίδας του [ΡΙΑΛΤΟ](https://rialto.interticket.com/program/anthismenes-manoliessatiriko-theatro-2719)
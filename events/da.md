---
title: ΝΤΑ
startDate: 2021-12-15
endDate: 2021-12-17
city: Pafos, Famagusta
event_image: "/images/uploads/ΝΤΑ.png"
category: Drama, Comedy

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> **_Ποτέ δεν σε άκουσα να λες πως είχες μια ελπίδα, ένα όνειρο. Ποτέ σου δεν είπες μια ξεκάθαρη, σωστή κουβέντα. Πενήντα οχτώ χρόνια κηπουρός, εννιά ώρες την ημέρα, σ’ ένα βραχότοπο που ούτε κατσίκι δεν ανεβαίνει. \[…\] Μια ζωή καθισμένος πάνω στ’ αγκάθια, και δεν κουνήθηκες από κει, μήπως σου πάρει άλλος τη θέση!_**

Ένας γνωστός και επιτυχημένος Ιρλανδός συγγραφέας, ο Τσάρλι Τάιναν, επιστρέφει στη γενέτειρά του για την κηδεία του θετού πατέρα του. Ξεκαθαρίζοντας τα πράγματα στο σπίτι, ανακαλεί στη μνήμη του την πατρική φιγούρα, τον κηπουρό Ντα, και καταφέρνει στο εδώ και τώρα να έχει μια συζήτηση μαζί του την οποία δεν κατάφερε να κάνει όσο ζούσε. Μια επιστροφή στις αναμνήσεις της παιδικής και εφηβικής ηλικίας και στις συχνά ακανθώδεις σχέσεις πατέρα-γιου, εκεί όπου διασταυρώνονται δύο κόσμοι, της μνήμης και του παρόντος, με το κωμικό στοιχείο να εναλλάσσεται με το δραματικό, ο αυτοσαρκασμός με την ιλαρότητα, για να αναδειχθεί ό,τι απλό και ανθρώπινο.

Την τρυφερή ματιά του συγγραφέα μεταφέρει στη θεατρική σκηνή η σκηνοθέτις Μαρία Μανναρίδου-Καρσερά, έχοντας στο πλευρό της τον βραβευμένο ηθοποιό Κώστα Βήχα, στο ρόλο του Ντα, και μια ανανεωμένη ομάδα ερμηνευτών.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Μαρία Μανναρίδου-Καρσερά  
**_Μετάφραση:_** Ερρίκος Μπελιές  
**_Δραματουργική επεξεργασία:_** Μαρία Μανναρίδου-Καρσερά, Φώτης Φωτίου  
**_Σκηνικά-Κοστούμια:_** Θέλμα Κασουλίδου  
**_Μουσική:_** Αντώνης Αντωνίου  
**_Σχεδιασμός φωτισμών:_** Γεώργιος Κουκουμάς  
**_Βοηθός σκηνοθέτιδας:_** Τερέζα Ευριπίδου  
**_Ηθοποιοί:_** Κώστας Βήχας, Νεκτάριος Θεοδώρου, Ηλιάνα Κάκκουρα, Χάρης Κκολός, Βασίλης Παφίτης, Κωνσταντίνος Τσίτσιος, Βαλάντω Χαραλάμπους, Έλενα Χριστοφή

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΑΜΜΟΧΩΣΤΟΣ**

Ημερομηνίες: Τετάρτη 15 Δεκεμβρίου 2021  
Ώρα έναρξης: 20.00  
Τοποθεσία: Δημοτικό θέατρο Σωτήρας

**ΠΑΦΟΣ**

**_Ημερομηνίες:_** Παρασκευή 17 Δεκεμβρίου 2021  
**_Ώρα έναρξης:_** 20.00  
**_Τοποθεσία:_** Μαρκίδειο θέατρο

***

#### ΕΙΣΙΤΗΡΙΑ

**_Τιμές εισιτηρίων:_** €15/€12 ((άνεργοι, συνταξιούχοι, πολύτεκνοι με την επίδειξη του αντίστοιχου αποδεικτικού εγγράφου και άτομα κάτω των 25 ετών με την επίδειξη πολιτικής ταυτότητας)  
\- Ηλεκτρονικά στη σελίδα του [**εδώ**](https://www.thoc.org.cy/event/nta,4683,1304,el,shows "https://www.thoc.org.cy/event/nta,4683,1304,el,shows")  
\- Ταμείο Θεάτρου ΘΟΚ, τηλ. 77772717 (Τρίτη-Κυριακή 10:00-13:30 & 16:00-18:00)

Πολιτική εισιτηρίων: [**ΘΟΚ**](https://www.thoc.org.cy/news-item/politiki-eisitirion,2700,0,el "https://www.thoc.org.cy/news-item/politiki-eisitirion,2700,0,el")
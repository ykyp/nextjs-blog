---
title: ΦΟΙΝΙΣΣΕΣ
city: 'nicosia, limassol, pafos, larnaca,famagusta'
startDate: 2024-07-09T21:00:00.000Z
endDate: 2024-07-30T21:00:00.000Z
nicosia_dates: '2024-07-10,2024-07-11,2024-07-12,2024-07-13'
limassol_dates: '2024-07-19,2024-07-20,'
larnaca_dates: '2024-07-27'
famagusta_dates: '2024-07-31'
paphos_dates: '2024-07-24'
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Οι Φοίνισσες, έργο της όψιμης περιόδου του Ευριπίδη, γράφτηκαν πιθανώς μεταξύ 410 και 40 π.Χ. στα τελευταία ταραγμένα χρόνια του Πελοποννησιακού πολέμου, λίγο μετά τη σύντομη αλλά τραυματική περίοδο του ολιγαρχικού πραξικοπήματος και της Αρχής των Τετρακοσίων.

Ένα δράμα με πλούσια θεατρική πλοκή, που σκιαγραφεί την κληρονομιά του τραύματος του πολέμου από γενιά σε γενιά, ρίχνοντας φως στις έννοιες της συμφιλίωσης, της ειρήνης, της δικαιοσύνης και της ισότητας.

Η δράση του έργου τοποθετείται στην πολιορκημένη Θήβα. Οι επτά Αργείοι στρατηγοί ετοιμάζονται να επιτεθούν στην πόλη υπό τις οδηγίες του εξόριστου Πολυνείκη, ενώ ο αδελφός του, ο Ετεοκλής, έχει αναλάβει την υπεράσπισή της. Λίγο πριν ξεσπάσει η μάχη, η Ιοκάστη επιτυγχάνει ανακωχή και συνάντηση των δύο γιων της, με στόχο τη συμφιλίωση και την αποφυγή του πολέμου. Όμως η κατάρα του πατέρα τους, του Οιδίποδα, τον οποίο οι δυο αδελφοί φυλάκισαν για να κρύψουν την ντροπή της αιμομιξίας, απειλεί να τους οδηγήσει σε αμοιβαία αδελφοκτονία. Στο καμίνι του πολέμου η νεαρή Αντιγόνη ενηλικιώνεται βίαια, ενώ ο μικρός γιος του Κρέοντα, ο Μενοικέας, γίνεται παράδειγμα αυταπάρνησης. Στο έργο η εξουσία αλλάζει συνεχώς χέρια, αλλά οι ηγέτες της πόλης, τυφλωμένοι από τα πάθη τους, επαναλαμβάνουν τα λάθη του παρελθόντος. Η τραγική πτώση του οίκου των Λαβδακιδών παρουσιάζεται ακόμα πιο οικτρή καθώς αντιπαραβάλλεται με τις αναφορές του Xορού στο ένδοξο παρελθόν της πόλης.

Η πρωτοποριακή ευριπίδεια δραματουργία συμπυκνώνει σε ένα έργο όλες τις γνωστές πτυχές του Θηβαϊκού κύκλου, καθώς και αρκετές καινοτομίες. Τι θα γινόταν αν η αδελφοκτονία μπορούσε να αποφευχθεί, αν ο πόλεμος μπορούσε να σταματήσει, αν οι παρεμβάσεις της Ιοκάστης και της Αντιγόνης λύτρωναν τον οίκο από τα κακά της αδελφοκτονίας, του πολέμου, του μιάσματος και της ύβρεως;

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Μετάφραση: Νίκος Χουρμουζιάδης

Σκηνοθεσία-Δραματουργική επεξεργασία: Μαγδαλένα Ζήρα

Σκηνικά: Δημήτρης Αληθεινός

Κοστούμια: Έλενα Κατσούρη

Μουσική-Ηχοτοπία: Αντώνης Αντωνίου

Μουσική-Μουσική διδασκαλία χορικών: Γιάννης Κουτής

Χορογραφία-Κίνηση: Φώτης Νικολάου

Video art: Άρτεμις Ευλογημένου

Σχεδιασμός φωτισμών: Γεώργιος Κουκουμάς

Βοηθός σκηνοθέτριας: Μαρία Πισιήλη

Βοηθός ενδυματολόγου: Σωσάννα Τομάζου

Παίζουν (με αλφαβητική σειρά): Προκόπης Αγαθοκλέους, Δημήτρης Αντωνίου,

Αλεξία Αλέξη, Θανάσης Γεωργίου, Νίκη Δραγούμη, Μαργαρίτα Ζαχαρίου,

Ανδρέας Κούτσουμπας, Σεμέλη Κυριαζή, Μαρίνα Μανδρή, Μαρία Μασώνου,

Γιάννης Μίνως, Νεοκλής Νεοκλέους, Ιωάννα Παπαμιχαλοπούλου,

Κύνθια Παυλίδου, Θέμις Ππόλου, Λουκάς Προκοπίου, Σπύρος Σταυρινίδης,

Στέλα Φυρογένη, Άννη Χούρη, Μυρσίνη Χριστοδούλου

***

#### ΠΛΗΡΟΦΟΡΙΕΣ ΠΑΡΑΣΤΑΣΕΩΝ

ΛΕΥΚΩΣΙΑ

Ημερομηνίες: Τετάρτη 10 Ιουλίου 2024,Πέμπτη 11 Ιουλίου 2024,Παρασκευή 12 Ιουλίου 2024 και Σάββατο 13 Ιουλίου 2024

Ώρα έναρξης: 21:00

Χώρος: Αμφιθέατρο Μακαρίου Γ’, Σχολής Τυφλών

ΛΕΜΕΣΟΣ

Ημερομηνίες: Παρασκευή 19 Ιουλίου 2024 και Σάββατο 20 Ιουλίου 2024

Ώρα έναρξης: 21:00

Χώρος: Αρχαίο Θέατρο Κουρίου

ΛΑΡΝΑΚΑ

Ημερομηνία: Σάββατο 27 Ιουλίου 2024 (στο πλαίσιο του Φεστιβάλ Λάρνακας 2024)

Ώρα έναρξης: 21:00

Χώρος: Παττίχειο Δημοτικό Αμφιθέατρο

ΠΑΦΟΣ

Ημερομηνία: Τετάρτη 24 Ιουλίου 2024 

Ώρα έναρξης: 21:00

Χώρος: [Αρχαίο Ωδείο](https://www.google.com/maps/place/Roman+Odeon/@34.7601594,32.404499,17z/data=!3m1!4b1!4m6!3m5!1s0x14e706dea0083387:0x65c96f6d60452871!8m2!3d34.7601594!4d32.4070793!16s%2Fg%2F1tkgtjh1?entry=ttu)

ΔΕΡΥΝΕΙΑ

Ημερομηνία: Τετάρτη 31 Ιουλίου 2024 

Ώρα έναρξης: 21:00

Χώρος: [Δημοτικό Αμφιθέατρο](https://www.google.com/maps/place/Amphitheatre/@35.0661941,33.9631922,17z/data=!3m1!4b1!4m6!3m5!1s0x14dfc8a36252f1a7:0x607ec55bf875d946!8m2!3d35.0661941!4d33.9657725!16s%2Fg%2F11fy99rntj?entry=ttu)

***

#### ΕΙΣΙΤΗΡΙΑ

Τιμή: €17 / €8 (άνεργοι, συνταξιούχοι, πολύτεκνοι με την επίδειξη του αντίστοιχου αποδεικτικού εγγράφου και άτομα κάτω των 25 ετών με την επίδειξη πολιτικής ταυτότητας)

Προπώληση: Ηλεκτρονικά: [www.thoc.org.cy](https://www.thoc.org.cy/el/events/thisweek)

Ταμείο Θεάτρου ΘΟΚ, τηλ. 77772717 (Τρίτη-Σάββατο 10:00-13:30 & 16:00-18:00)

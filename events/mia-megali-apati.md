---
title: μια μεγαλη απατη
startDate: 2022-11-05
endDate: 2022-12-18
nicosia_dates: 2022-11-05, 2022-11-06, 2022-11-12, 2022-11-13, 2022-11-19, 2022-11-20,
  2022-11-26, 2022-11-27, 2022-12-03, 2022-12-04, 2022-12-10, 2022-12-11, 2022-12-17,
  2022-12-18
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/mia-megali-apati.jpg"
cover_image: ''
gallery_images: []
category: Comedy
extended: false
critic_link: ''
critic_title: ''
critic_p: ''
theatres:
- theatres/satiriko.md.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Κεντρική Σκηνή του Σατιρικού θεάτρου παρουσιάζει την σπαρταριστή κωμωδία του Μάικλ Κούνεϊ, «Μια Μεγάλη Απάτη».

Μια αυθεντική, ανατρεπτική φάρσα που σατιρίζει ένα παγκόσμιο και διαχρονικό φαινόμενο: πώς το ένστικτο επιβίωσης ενός ανθρώπου που έχει υποστεί την κοινωνική αδικία, μπορεί να τον οδηγήσει πολλές φορές στο ψέμα, στην εξαπάτηση και στην παρανομία.

Ο Έρικ Σουάν απολύεται ως πλεονάζον προσωπικό όταν η Αρχή Ηλεκτρισμού, στην οποία εργάζεται, ιδιωτικοποιείται. Μετά από αμέτρητες, άκαρπες απόπειρες εύρεσης εργασίας και κυριευμένος από το φόβο και την ανασφάλεια για το αύριο, καταφεύγει στη διάπραξη απάτης. Εκμεταλλευόμενος τις «τρύπες» και τη γραφειοκρατία της δημόσιας υπηρεσίας, εξαπατά για χρόνια τις Υπηρεσίες Πρόνοιας και Κοινωνικών Ασφαλίσεων, εισπράττοντας επιδόματα χιλιάδων λιρών για τους αμέτρητους ενοίκους που δηλώνει ψευδώς ότι κατοικούν στη διεύθυνσή του.

Ακολουθώντας με μεγάλη επιτυχία τα βήματα του πατέρα του, Ρέι Κούνεϊ, ο οποίος χαρακτηρίστηκε ως ο Ζορζ Φεϊντό της αγγλικής δραματουργίας, ο Μάικλ Κούνεϊ δημιουργεί έναν μαραθώνιο τεράστιων παρεξηγήσεων, απροσδόκητων συμβάντων, μεταμφιέσεων και πλαστοπροσωπιών, μυστικών και ξαφνικών αποκαλύψεων. Η φρενήρης δράση του έργου και τα συνεχή «μπες-βγες» των ηρώων μπορούν να παρομοιαστούν με ένα «τρελό», θορυβώδες ανθρώπινο φλιπεράκι και τα γεγονότα τα οποία διαδέχονται αστραπιαία το ένα το άλλο και κλιμακώνονται, μοιάζουν με μπαλόνι το οποίο φουσκώνει σιγά σιγά και τρέμεις πότε θα εκραγεί!

Υπηρετώντας ένα πανέξυπνο κείμενο γεμάτο «τρέλα» και κωμική εκρηκτικότητα, η παράσταση του Σατιρικού Θεάτρου υπόσχεται στο θεατή ένα καλοκουρδισμένο, ευφορικό και άκρως διασκεδαστικό αποτέλεσμα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Στέλιος Καυκαρίδης,  
**_Σκηνοθεσία/Μουσική Επένδυση:_** Μαριάννα Καυκαρίδου,  
**_Σκηνικά/Κοστούμια:_** Λάκης Γενεθλής  
**_Κίνηση:_** Αντρέι Κρουπά  
**_Σχεδιασμός Φωτισμού:_** Γιώργος Λάζογλου  
**_Βοηθός Σκηνοθέτη:_** Μαριαλένα Παπαδοπούλου  
**_Βοηθός Σκηνογράφου:_** Μικαέλλα Κάσινου  
**_Φωτογραφίες:_** Δημήτρης Βαττής,  
**_Σχεδιασμός Αφίσας:_** Νεόφυτος Αβραάμ  
**_Τrailer:_** Χάρης Αριστείδου,  
**_Υπέυθυνος Επικοινωνίας/Σχεδιασμός προγράμματος:_** Λέανδρος Ταλιώτης  
**_Σκίτσο Αφίσας/Ζωγραφική εκτέλεση σκηνικού:_** Martin Meason  
**_Κατασκευή Σκηνικού:_** Γιώργος Χριστιανόπουλος

**_ΔΙΑΝΟΜΗ:_** Ηρόδοτος Μιλτιάδους, Χάρης Αριστείδου, Σπύρος Γεωργίου, Έλια Ιωαννίδου, Βασίλης Μιχαήλ, Ζήνα Καυκαρίδου, Ανδρέας Ρόζου, Μικαέλλα Κάσινου, Γεωργία Νικολάου, Νικόλας Κουρουζίδης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμίερα:_** Σάββατο 5 Νοεμβρίου 2022 στις 20:30 στην Κεντρική Σκηνή του Σατιρικού Θεάτρου

**_Τακτικές παραστάσεις:_** Κάθε Σάββατο και Κυριακή μέχρι 18 Δεκεμβρίου

**_Ώρα έναρξης:_** Σάββατο στις 20:30 | Κυριακή στις 18:30

**_Τοποθεσία:_** [Κεντρική Σκηνή του Σατιρικού Θεάτρου](?#map)

**_Διάρκεια παράστασης:_** 105 λεπτά

***

#### ΕΙΣΙΤΗΡΙΑ

**_Τιμή:_** €15 | €12 (μαθητές, φοιτητές, συνταξιούχοι)

**_Κρατήσεις / Πληροφορίες:_** Στα τηλέφωνα 2312940 & 22421609

**_Προπώληση εισιτηρίων:_** Απο την ιστοσελίδα της Soldout
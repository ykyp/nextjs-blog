---
title: ΤΟ ΤΑΞΙΔΙ ΣΤΟ ΜΠΑΟΥΝΤΙΦΟΥΛ
startDate: 2022-04-30
endDate: 2022-05-29
city: Nicosia, Limassol
event_image: "/images/uploads/pq3a2002.JPG"
cover_image: "/images/uploads/pq3a2199-2.JPG"
category: Drama
gallery_1: "/images/uploads/pq3a2027.JPG"
gallery_2: ''
gallery_3: ''
extended: false
critic_link: ''
critic_title: ''
critic_p: ''
theatres:
- theatres/satiriko.md.md
- theatres/rialto.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Κεντρική Σκηνή του Σατιρικού Θεάτρου παρουσιάζει το έργο «Το ταξίδι στο Μπάουντιφουλ», του Αμερικανού συγγραφέα Όρτον Φουτ, σε σκηνοθεσία Δέσποινας Μπεμπεδέλη.

Το «ταξίδι στο Μπάουντιφουλ» αφηγείται την ιστορία της κυρίας Γουάτς, μιας ηλικιωμένης χήρας που εγκατέλειψε τη φάρμα της στο Μπάουντιφουλ και συγκατοικεί εδώ και 20 χρόνια, σ’ ένα στενάχωρο διαμέρισμα του Χιούστον, με τον άτολμο και υπερπροστατευτικό γιο της Λούντι και την σκληρή, συμφεροντολόγα και νευρωτική νύφη της Τζέσι Μέι.

Ζώντας κάτω από συνθήκες τυραννίας και τρόμου, συγκρούσεων και κακοποιητικών συμπεριφορών και με μοναδική ασπίδα προστασίας και δύναμης τον “ταπεινό” Ιησού, η κυρία Γουάτς λαχταρά να πάει πίσω στη μικρή πόλη που γεννήθηκε, στο σπίτι της και εκεί να κλείσει τον κύκλο της ζωής. Όταν το ζευγάρι, ο καθένας για τους δικούς του λόγους, της το απαγορεύει, εκείνη δε διστάζει να το σκάσει και να ξεκινήσει το μακρύ και δύσκολο ταξίδι για να φτάσει στην «Ιθάκη» της.

Έργο βαθύτατα συγκινητικό και τρυφερό το «Ταξίδι στο Μπάουντιφουλ» αναδεικνύει την ανυπέρβλητη ανάγκη του ανθρώπου, που βαδίζει προς το τέλος της ζωής του, για επιστροφή στις «ρίζες» του. Ο Τεξανός Όρτον Φουτ εμπνευσμένος από τους απλούς ανθρώπους της γενέτειράς του και την ισχυρή σύνδεση τους με τη γη, μιλά για το αναγκαστικό ξερίζωμα της αγροτιάς από τον παράδεισο της φύσης και την ερήμωση της αμερικάνικης υπαίθρου, για την μοναξιά, την αποξένωση ακόμα και μέσα στην ίδια την οικογένεια και την οικονομική ανασφάλεια των φτωχών ανθρώπων στις μεγαλουπόλεις και φυσικά για τον διακαή τους πόθο να γυρίσουν στα αγαπημένα τους χώματα.

Μέσα από την «Οδύσσεια» της βασανισμένης αλλά αποφασισμένης γριούλας , ο συγγραφέας φωτίζει το όνειρο του ανθρώπου για επιστροφή και την εκπλήρωση του τάματος για ένα τελευταίο προσκύνημα στο γενέθλιο τόπο. Το «Tαξίδι στο Μπάουντιφουλ» είναι ένας ύμνος για τη δύναμη τηςελπίδας και της πίστης και την γεμάτη φόβο και πόνο πορεία του ανθρώπου από το σκοτάδι στο φως.

ΑΠΟ ΤΟ ΣΗΜΕΙΩΜΑ ΤΗΣ ΣΚΗΝΟΘΕΤΙΔΑΣ:

«... Όταν πρωτοδιάβασα το έργο, έντονη συγκίνηση μου προκάλεσε το Άλγος του Νόστου της κυρίας Γουάτς και σκέφτηκα πόσο πολύ μας αφορά η ιστορία της. Είναι η ιστορία χιλιάδων δικών μας ανθρώπων που ξεριζώθηκαν από τα πατρικά τους χώματα και ελπίζουν και προσδοκούν την επιστροφή τους όσο είναι ακόμα στη ζωή. Χιλιάδες άλλοι έφυγαν με τον πόθο τους ανεκπλήρωτο. Μακάρι οι θεατές μας να δουν στο πρόσωπο της κυρίας Γουάτς του δικό τους ταξίδι, το δικό τους προσκύνημα στα γενναιόδωρα τους χώματα...»

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία / Μουσική Επιμέλεια:_** Δέσποινα Μπεμπεδέλη  
**_Μετάφραση:_** Φώτης Φωτίου  
**_Σκηνικά:_** Άντης Παρτζίλης  
**_Κοστούμια:_** Άντης Παρτζίλης - Θέλμα Κασουλίδου  
**_Σχεδιασμός Φωτισμού:_** Βικέντιος Χριστιανίδης  
**_Βοηθός Σκηνοθέτη:_** Ανδρέας Ρόζου  
**_Φωτογραφίες:_** Δημήτρης Βαττής  
**_Φωτογραφία Αφίσας:_** Άντης Παρτζίλης  
**_Σχεδιασμός Αφίσας:_** Νεόφυτος Αβραάμ  
**_Video Art:_** Μιχάλης Γεωργιάδης  
**_Trailer:_** Γιώργος Σπυρής / Γιώργος Γαλάτης  
**_Σχεδιασμός Προγράμματος / Υπεύθυνος Επικοινωνίας:_** Λέανδρος Ταλιώτης  
**_Κομμώσεις:_** Βίκυ Ευσταθίου  
**_Κατασκευή Σκηνικού:_** Γιώργος Χριστιανόπουλος

**_Ηθοποιοί:_** Δέσποινα Μπεμπεδέλη, Βασίλης Μιχαήλ, Μάρα Κωνσταντίνου, Κύνθια Παυλίδου, Σπύρος Γεωργίου, Ανδρέας Ρόζου, Ανδρέας Γεωργίου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_ΛΕΥΚΩΣΙΑ_**

**_Πρεμιέρα:_** Σάββατο 30 Απριλίου 2022 στις 20:00

**_Παραστάσεις:_** Κάθε Σάββατο και Κυριακή μέχρι 29 Μαΐου 2022

**_Ώρα έναρξης:_** 20:00

**_Τοποθεσία:_** [Κεντρική Σκηνή Σατιρικού Θεάτρου](https://www.google.com/maps/place/%CE%A3%CE%B1%CF%84%CE%B9%CF%81%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF,+Morphou,+Nicosia,+Cyprus/@35.1630974,33.3843854,17z/data=!3m1!4b1!4m5!3m4!1s0x14de177a38c768cb:0x621da5c5d96b3ed4!8m2!3d35.1630734!4d33.3865709 "Σατιρικό Θέατρο")

***

**ΛΕΜΕΣΟΣ**

**_Παράσταση:_** Πέμπτη 19 Μαΐου 2022

**_Ώρα έναρξης:_** 20:30

**_Τοποθεσία:_** [Θέατρο Ριάλτο](https://www.google.com/maps/place/Rialto+Theatre/@34.6795049,33.0434696,17z/data=!3m1!4b1!4m5!3m4!1s0x14e7331ab1ec9197:0xdf6e42bed1d077b1!8m2!3d34.6795049!4d33.0456583 "Ριάλτο")

***

**_Διάρκεια:_** 120 λεπτά

Κατάλληλο για άνω των 6 ετών

***

#### ΕΙΣΙΤΗΡΙΑ

**_Τιμή:_** €15 / €12

**_Προπώληση / Κρατήσεις:_** Απο την ιστοσελίδα της [Soldout ](https://www.soldoutticketbox.com/to-taxidi-sto-mpaoyntifoyl-satiriko-2022/?lang=el "Soldout")και στα τηλέφωνα 22312940 & 22421609
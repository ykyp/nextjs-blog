---
title: ΕΙΜΑΙ Η ΔΕΣΠΟΙΝΙΣ ΜΑΡΓΑΡΙΤΑ
category: 'comedy,drama'
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το εμβληματικό	έργο του Βραζιλιάνου	Ρομπέρτο	Αταιντέ,	το οποίο έγινε παγκόσμια επιτυχία, σε σκηνοθεσία και διασκευή του Νεοκλή Νεοκλέους, με πρωταγωνιστή	τον Παναγιώτη Κυριάκου.

Είμαι η Δεσποινίς Μαργαρίτα! Μία ανέραστη, κακότροπη, δύστροπη, συμπλεγματική και υστερική δασκάλα, που θέλει να διαμορφώσει τις ψυχές των μικρών μαθητών της και να τις πλάσει κατ’ εικόνα και καθ’ ομοίωση δική της, αλλά και της δύσμορφης κοινωνίας μέσα στην οποία πρόκειται	να ζήσουν.	Θέλει να τα εκπαιδεύσει	στην υπακοή,	στην πειθαρχία και στη συμμόρφωση στην εξουσία του χρήματος. Στην αίθουσα διδασκαλίας ξετυλίγει τη διττή της ταυτότητα. Της δασκάλας, μα και της γυναίκας που εξουσιάζει.Πρόκειται για μία αλληγορία πάνω στη δύναμη της εξουσίας, όπως τη συναντάμε στην κοινωνία,	στην οικογένεια,	στο σχολείο,	στην εκκλησία,	στο κράτος.	Η δεσποινίς Μαργαρίτα, ακροβατεί ανάμεσα στο λογικό και στο παράλογο της ανθρώπινης ύπαρξης.Ένας συγκλονιστικός	μονόλογος	ο οποίος αποδεικνύεται	προφητικός	και επίκαιρος.Βασισμένο στο έργο του Ρομπερτο Αταιντέ, η παράσταση Είμαι η Δεσποινίς Μαργαρίτα,σκιαγραφεί με λεπτομέρεια, θεατρική μαστοριά, χιούμορ και φαντασία, τον χαρακτήρα του εξουσιαστή, του εξουσιομανή, του αφελή που έγινε δικτάτορας.

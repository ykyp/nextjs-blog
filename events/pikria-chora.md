---
title: ΠΙΚΡΙΑ ΧΩΡΑ
startDate: 2022-11-13
endDate: 2022-11-13
city: Nicosia
event_image: "/images/uploads/pikria-chora.jpg"
cover_image: "/images/uploads/pikria-chora_2.JPG"
gallery_images:
- "/images/uploads/pikria-chora_4.JPG"
- "/images/uploads/pikria-chora_3.JPG"
- "/images/uploads/pikria-chora_1.JPG"
category: Drama
extended: false
critic_link: ''
critic_title: ''
critic_p: ''
theatres:
- theatres/satiriko.md.md
gallery_1: ''
gallery_2: ''
gallery_3: ''
nicosia_dates: '2022-11-13'
limassol_dates: ''
larnaca_dates: ''
famagusta_dates: ''
paphos_dates: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Στο οπισθόφυλλο της έκδοσης Πικρία χώρα (εκδόσεις Πατάκης 2019) της Κωνσταντίας Σωτηρίου, έργο στο οποίο απονεμήθηκε το Κρατικό Βραβείο Λογοτεχνίας (στην κατηγορία Διήγημα/ Νουβέλα) για το 2019, αναφέρονται τα εξής: «Στην τελευταία της νύχτα στον κόσμο, καθώς παραδίδει το πνεύμα και ψυχορραγεί, η Σπασούλα συνοδεύεται στην άλλη όχθη από τις φίλες και γειτόνισσες της, που την συντρόφευαν σε όλη της τη ζωή. Μέσα από μύθους, παραμύθια και δοξασίες, μέσα από πικρές ιστορίες και αληθινά φαντάσματα που μόνο οι γυναίκες μπορούν να δουν και να διηγηθούν, ξεδιπλώνεται η ιστορία των μανάδων των αγνοουμένων της Κύπρου, η ματαίωση, η αναμονή, οι αλήθειες και τα ψέματα της ζωής.»

Το έργο ακολουθεί τους νόμους της δομής της αρχαίας τραγωδίας: επεισόδια και στάσιμα σε μια ακολουθία συστηματική, που εναλλάσσονται με εμβόλιμους μονολόγους, διωδίες ή τριωδίες. Μια ομάδα γυναικών αφηγείται ιστορίες, ξενυχτά την μελλούμενη νεκρή και ξετυλίγει το νήμα της μνήμης, της εμπειρίας, της γνώσης. Οι γυναίκες απαλύνουν την έξοδο, με αγάπη, με αγωνία ενίοτε, με τραγούδι κάποιαν άλλη στιγμή, με συστολή, με ζεστασιά, αγκαλιάζουν με φροντίδα, μεριμνούν για τα απαραίτητα, χαϊδεύουν με απλότητα και γενναιότητα τον θάνατο, την συνέχεια, κι εξορκίζουν το κακό. Βρίσκουν την χώρα τους, που είναι αυτή του πόνου, του τραύματος. Την πικρία χώρα τους. Μέσα σε αυτή την νύχτα θα δεθούν οι ιστορίες, θα συσφιχθούν τα δάκτυλα γύρω από άλλα χέρια και θα ξεφτίσει ο φόβος. Η ιστορία του τόπου μας θα αναβιώσει μέσα από τα χείλη τα γλυκά της μάνας, της γιαγιάς, των κοριτσιών, της αδερφής, της γειτόνισσας, των συγγενών γυναικών όλων μας. Και η αφήγηση θα είναι οικεία. Πάντα στην γλώσσα που μιλούμε εμείς.

Οι ηθοποιοί αυτής της παράστασης, έχουν στο δυναμικό τους άλλη μια αφηγηματική συνάντηση. Οι «Αφηγήσεις γυναικών» της Νίκης Μαραγκού αποτέλεσαν εναρκτήριο σημείο συνάντησης και τώρα η «Πικρία χώρα» της Κωσταντίας Σωτηρίου δίνει την ευκαιρία της επανασύνδεσης.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Αιμίλιος Χαραλαμπίδης  
**_Σκηνογραφία:_** Σωσάννα Τομάζου  
**_Ενδυματολογία:_** Ελένη Τζιρκαλλή  
**_Κινησιολογία:_** Εύα Καλομοίρη  
**_Σχεδιασμός φωτισμού:_** Καρολίνα Σπύρου  
**_Μουσική σύνθεση και ηχητικό πεδίο:_** Δημήτρης Ζαχαρίου  
**_Φωτογραφίες:_** Χρίστος Αβρααμίδης  
**_Σχεδιασμός αφίσας:_** Χριστιάνα Καραγιάννη  
**_Trailer Παράστασης:_** Σάββας Μυλωνάς  
**_Σχεδιασμός Προγράμματος:_** Λέανδρος Ταλιώτης  
**_Κατασκευή Σκηνικού:_** Γιώργος Χριστιανόπουλος

**_Ηθοποιοί:_** Λένια Σορόκου, Πόπη Αβραάμ, Έλενα Δημητρίου, Μυρσίνη Χριστοδούλου και Κύνθια Παυλίδου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία:_** Κυριακή 13 Νοεμβρίου 2022

**_Ώρα έναρξης:_** 20:00

**_Τοποθεσία:_** [Πάνω Σκηνή Σατιρικού Θέατρου](?#map) (Η πρόσβαση στην Πάνω Σκηνή του Σατιρικού Θεάτρου, ατόμων με κινητικά προβλήματα, γίνεται μέσω ανελκυστήρα, ο οποίος βρίσκεται στο φουαγιέ του θεάτρου)

**_Διάρκεια:_** 80 λεπτά

***

#### ΕΙΣΙΤΗΡΙΑ

**_Τιμές:_** €15 / €12 (μαθητές, φοιτητές, συνταξιούχοι)

**_Προπώληση / Κρατήσεις:_** Απο την ιστοσελίδα της [Soldout ](https://www.soldoutticketbox.com/pikria-chora-satiriko-2022/?lang=en "Soldout")και στα τηλέφωνα 2312940 & 22421609
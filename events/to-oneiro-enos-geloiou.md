---
title: το ονειρο ενος γελοιου
startDate: '2023-05-14T00:00:00.000Z'
endDate: '2023-05-14T00:00:00.000Z'
nicosia_dates: '2023-05-14'
limassol_dates: ''
larnaca_dates: ''
famagusta_dates: ''
paphos_dates: ''
city: nicosia
event_image: /images/uploads/to-oneiro-enos-geleiou.jpg
cover_image: ''
gallery_images: []
category: monologue
extended: false
critic_link: ''
critic_title: ''
critic_p: ''
theatres:
  - name: theatres/thoc.md
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ο ΘΟΚ φιλοξενεί την αριστουργηματική παράσταση που απέσπασε θετικά σχόλια από κοινό και κριτικούς της Αθήνας, στην Κεντρική του Σκηνή. Πρόκειται για το έργο Το όνειρο ενός γελοίου του Φίοντορ Ντοστογιέφσκι, σε σκηνοθεσία Γιώργου Κουτλή.

Ο Φ.Μ. Ντοστογιέφσκι έγραψε το Όνειρο ενός γελοίου –μια φανταστική ιστορία– το 1877, τέσσερα χρόνια πριν από τον θάνατό του. Το μικρό αυτό διήγημα, συμπυκνώνει τη φιλοσοφία του μεγάλου Ρώσου κλασικού για ολόκληρη τη ζωή.

Ο ήρωας του έργου ετοιμάζεται να βάλει τέλος στη ζωή του. Τη μοιραία στιγμή βυθίζεται αναπάντεχα σε έναν βαθύ ύπνο. Στο όνειρό του, ταξιδεύει σε έναν άλλο πλανήτη παραδεισένιο, όπου οι άνθρωποι ζουν σε μια ιδανική κοινωνία, ελεύθεροι και ευτυχισμένοι, προσφέροντας αγάπη και χαρά. Όσα συμβαίνουν εκεί στον άλλο πλανήτη, μέσα στο όνειρό του, αλλάζουν τελείως τον τρόπο που ο ήρωας αντιλαμβάνεται τη ζωή και τον εαυτό του.

Το έργο, πέρα από ένα φανταστικό ταξίδι σε ένα ουτοπικό σύμπαν, από μια μετάβαση από το σκοτάδι στο φως, αποτελεί πάνω απ’ όλα μια ωδή στην ανθρώπινη ζωή, που συνέθεσε ένας από τους διεισδυτικότερους συγγραφείς στην ιστορία της λογοτεχνίας.

> «Όταν ένα σπουδαίο κείμενο συναντάται θεατρικά με έναν εμπνευσμένο σκηνοθέτη όπως ο Γιώργος Κουτλής, τότε το αποτέλεσμα που προκύπτει και παρουσιάζεται αποτελεί μια ιδιαίτερα ευτυχή συγκυρία...Ο Νικόλας Χανακούλας είναι εξαιρετικός στον ρόλο του. Αστειεύεται, ειρωνεύεται, αγριεύει, απελπίζεται, απολαμβάνει και τέλος οδηγείται στην συνειδητοποίηση. Περνάει από διάφορες και ποικίλες συναισθηματικές διακυμάνσεις, παρασύροντας στο πέρασμά του και τον θεατή...»\
> **Τόνια Τσαμούρη, culturenow.gr, 2.11.2022**

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

***Μετάφραση | Διασκευή | Σκηνοθεσία:*** Γιώργος Κουτλής\
***Συνεργασία στη διασκευή:*** Βασίλης Μαγουλιώτης\
***Σκηνικά | Κοστούμια:*** Άρτεμις Φλέσσα\
***Μουσική Σύνθεση:*** Αλέξανδρος Δράκος Κτιστάκης\
***Video art | φωτογραφίες:*** Χρήστος Συμεωνίδης\
***Φωτισμοί:*** Σάκης Μπιρμπίλης\
***Βοηθός σκηνογράφου | ενδυματολόγου:*** Αγγελική Βασιλοπούλου Καμπίτση

***Ερμηνεύει*** ο Νικόλας Χανακούλας. Ακούγεται ηχογραφημένη η χορωδία Voice Box υπό τη διεύθυνση της Μαργαρίτας Παπαδημητρίου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

***Ημερομηνία***: Κυριακή 14 Μαΐου 2023

***Ώρα έναρξης:*** 18:00

***Τοποθεσία***: [Κεντρική Σκηνή ΘΟΚ](?#map "")

Μετά το τέλος της παράστασης θα ακολουθήσει ανοικτή συζήτηση για το κοινό με τον Δρα Παναγιώτη Μπαργιώτα, Νευρολόγο, Επίκουρο Καθηγητή στην Ιατρική Σχολή του Πανεπιστημίου Κύπρου.

***

#### ΕΙΣΙΤΗΡΙΑ

***Τιμή***: €15 | €12 (άνεργοι, συνταξιούχοι, πολύτεκνοι με την επίδειξη του αντίστοιχου αποδεικτικού εγγράφου και
άτομα κάτω των 25 ετών με την επίδειξη πολιτικής ταυτότητας)

Προπώληση: Μέσω της ιστοσελίδας του [ΘΟΚ ](https://tickets.thoc.org.cy/event/thoc-to-oneiro-enos-geloiou/?lang=el)και απο το ταμέιο του θεάτρου (τηλ: 7772717, Τρίτη-Σάββατο
10:00-13:30 & 16:00-18:00)


---
title: ΦΩΤΕΙΝΗ
startDate: 2022-09-24
endDate: 2022-09-26
city: Nicosia
event_image: "/images/uploads/5poster_.jpg"
cover_image: ''
gallery_images:
- "/images/uploads/fotrini_4.JPG"
- "/images/uploads/foteini_3.JPG"
- "/images/uploads/foteini_2.JPG"
- "/images/uploads/foteini_1.JPG"
category: Drama
extended: false
critic_link: ''
critic_title: ''
critic_p: ''
theatres:
- theatres/dimotiko-theatro-strovolou.md
- theatres/amphitheatro_lakatamias.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

**Η Θεατρική ομάδα «Σόλο για Τρεις» παρουσιάζει το έργο «Φωτεινή» της Ευρυδίκης Περικλέους – Παπαδοπούλου**

Έμπνευση για την συγγραφέα, αποτελούν τα τραγικά γεγονότα της Μικρασιατικής Καταστροφής, που φέτος κλείνουν εκατό χρόνια, από τότε. Η συγγραφέας τιμά έτσι, τη μνήμη μιας από τις πιο τραγικές ιστορικές περιόδους του Ελληνισμού και αποτίει φόρο τιμής στους ξεριζωμένους Έλληνες, αλλά και Αρμενίους, που κουβάλησαν στην προσφυγιά τον πλούτο του πολιτισμού, την θρησκεία και την γλώσσα τους.

Η συγγραφέας αγγίζει τον πόνο και την ανέχεια των απλών αυτών ανθρώπων, που ζουν ακόμα με περηφάνια την αρχοντιά της καταγωγής τους. Ιστορίες απλές, καθημερινές, ξεριζωμένων που αγωνίζονται να ριζώσουν στη ξένη γη, αλλά και που παράλληλα, εξακολουθούν να ονειρεύονται, να ερωτεύονται, να αγαπούν. Καταφύγιο και παρηγοριά τους, οι αναμνήσεις. Φωτογραφίες, ενθυμήματα, κουβέντες, μυρωδιές φαγητών και γλυκών που τους παιδεύουν ανελέητα, χρόνια μετά.

Το έργο, ακολουθεί τη ζωή της Φωτεινής που καταφέρνει να διαφύγει μαζί με την κορούλα της τη σφαγή, που διαδραματίζεται στην προκυμαία της Σμύρνης τον Αύγουστο του 1922. Μέσα από δραματικές συνθήκες, που βιώνει σε ένα καράβι με άλλους πρόσφυγες, φτάνει στην Λάρνακα αποφασισμένη να στεριώσει την νέα ζωή. Το έργο εκτυλίσσεται στη δεκαετία του ’50 στην αποικιοκρατική τότε Κύπρο. Ζει μαζί με την εγγονή της, την Ευαγγελία, αφού η κόρη της, πεθαίνει στη γέννα της. Ένας νεαρός Αρμένιος, ο Αράμ, ταρακουνάει τα ήσυχα νερά της μονότονης και σκληρής ζωής των δύο γυναικών, αποκαλύπτοντας θαμμένα μυστικά, αναμνήσεις που ενταφιάστηκαν, κειμήλια που ασφυκτιούν στα συρτάρια ενός σκονισμένου αρχείου.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Δραματουργία – Σκηνοθεσία:_** Μαρία Μανναρίδου – Καρσερά  
**_Σκηνικά – Κοστούμια:_** Θέλμα Κασουλίδου  
**_Μουσική Σύνθεση και Ερμηνεία Τραγουδιών επί Σκηνής:_** Γιώργος Καλογήρου  
**_Τραγούδια Ιωνίας Ελληνικά και Αρμένικα:_** Έρικα Μπεγέτη, Χριστιάνα Λάρκου, Χάρης Αττώνης  
**_Στίχοι Τραγουδιών:_** Ευρυδίκη Περικλέους - Παπαδοπούλου  
**_Σχεδιασμός Φωτισμού:_** Καρολίνα Σπύρου  
**_Χειρισμός Φωτισμού – Ήχου:_** Αντρέας Καρσεράς

**_Ερμηνεύουν οι ηθοποιοί:_** Έρικα Μπεγέτη, Χριστιάνα Λάρκου, Χάρης Αττώνης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες / Τοποθεσία / Ώρα έναρξης:_**

24 Σεπτεμβρίου, [Αμφιθέατρο Λακατάμιας](?#map), 20:30

26 Σεπτεμβρίου, [Δημοτικό Θέατρο Στροβόλου](?#map), 20:30

***

#### ΕΙΣΙΤΗΡΙΑ

**_Τιμές / Προπώληση:_** 

Η παράσταση στο Αμφιθέατρο Λακατάμιας είναι δωρεάν.

Η παράσταση στο Δημοτικό Θέατρο Στροβόλου στοιχίζει €5 και τα εισιτήρια μπορούν να αγοραστούν μέσω της ιστοσελίδας Tickethour.
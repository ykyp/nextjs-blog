---
title: λυσσασμενη γατα
startDate: 2023-01-13
endDate: 2023-02-28
nicosia_dates: ''
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: ''
cover_image: ''
gallery_images: []
category: Drama
extended: false
critic_link: ''
critic_title: ''
critic_p: ''
theatres:
- theatres/thoc.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Στον αμερικανικό νότο, ένα αποπνικτικό καλοκαιρινό απόγευμα, η ευκατάστατη οικογένεια Πόλιτ έχει συγκεντρωθεί για να γιορτάσει τα εξηκοστά πέμπτα γενέθλια του ετοιμοθάνατου πατέρα. Ο πρωτότοκος γιος Γκούπερ κι η σύζυγός του Μέι επιθυμούν να διεκδικήσουν τη μεγάλη οικογενειακή περιουσία, στερώντας από το δικό τους μερίδιο τον νεότερο γιο Μπρικ και τη σύζυγό του Μάγκι. Ο γάμος των δύο τελευταίων είσαι σε κρίση· ο Μπρικ, πρώην πρωταθλητής ποδοσφαίρου φθείρεται μέρα με τη μέρα, ανάπηρος σωματικά, ψυχικά και συναισθηματικά και πνίγει τον πόνο του στο αλκοόλ, ενώ η δυναμική Μάγκι παλεύει παθιασμένα να ξεφύγει από τη δυστυχία και το σκοτάδι. Η ατμόσφαιρα είναι τεταμένη, οι συγκρούσεις εντείνονται και το οικογενειακό οικοδόμημα διαβρώνεται.

Γραμμένη στα μέσα της δεκαετίας του 1950, η Λυσσασμένη γάτα είναι μια από τις πιο γνωστές κι αγαπημένες θεατρικές επιτυχίες του Αμερικανού δραματουργού. Το έργο έκανε πρεμιέρα τον Μάρτιο του ίδιου έτους στο Morosco Theatre της Νέας Υόρκης σε σκηνοθεσία Ελία Καζάν, χαρίζοντας στον συγγραφέα το Drama Critics Circle Award και το δεύτερο βραβείο Πούλιτζερ. Λίγα χρόνια αργότερα γνώρισε μεγάλη επιτυχία χάρη στην κινηματογραφική μεταφορά του, με πρωταγωνιστικό δίδυμο τους ηθοποιούς Ελίζαμπεθ Τέιλορ και Πολ Νιούμαν.

Ο Τέννεσση Ουίλλιαμς φέρνει στην επιφάνεια τη βία των κοινωνικών κανόνων και των παραβιασμένων συναισθημάτων, συλλαμβάνοντας ένα έργο που εστιάζει στο εύθραυστο των οικογενειακών και διαπροσωπικών σχέσεων, την υποκρισία και το ψεύδος. Το πλούσιο αυτό δραματουργικό υλικό επεξεργάζεται, με την ιδιαίτερη προσωπική σκηνοθετική οπτική του, ο Πάρις Ερωτοκρίτου, ο οποίος σημειώνει ότι «οι θεματικές του έργου είναι πολλές, όμως ιδιαιτέρως χρήσιμες για εξερεύνηση είναι η σχέση του ανθρώπου με τον χρόνο και τα φαντάσματα που στοιχειώνουν χώρες, οικογένειες, σχέσεις κι άτομα».

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Νίκος Χατζόπουλος  
**_Σκηνοθεσία:_** Πάρις Ερωτοκρίτου  
**_Σκηνικά:_** Έλενα Κοτασβήλι  
**_Κοστούμια:_** Shona Muir  
**_Μουσική:_** Χρίστος Γερολατσίτης  
**_Κινησιολογία:_** Έλενα Αντωνίου  
**_Μουσική Διδασκαλία:_** Αναστασία Δημητριάδου (Nama Dama)  
**_Video Art_**: Σταύρος Χαραλάμπους  
**_Σχεδιασμός φωτισμών:_** Γεώργιος Κουκουμάς  
**_Βοηθός Σκηνοθέτις:_** Μάγια Κυριαζή  
**_Βοηθός σκηνογράφου-ενδυματολόγου:_** Ιφιγένεια Αβραάμ

**_Παίζουν (με σειρά εμφάνισης):_**

Μαρία Σκουλά (Μάργκαρετ), Γιώργος Κριθάρας (Μπρικ), Μαρία Φιλίππου (Μέι), Έρικα Μπεγέτη (Μητέρα), Χάρης Πισίας (Πατέρας), Ανδρέας Βούλγαρης (Αιδεσιμότατος Τούκερ), Μάριος Μεττής (Γκούπερ), Σοφία Ιωάννου (Δόκτωρ Μπω)

**_Μουσικοί επί σκηνής:_** Χρίστος Γερολατσίτης, Αναστασία Δημητριάδου (Nama Dama), Κυριάκος Κέστας, Όμηρος Μιλτιάδους

**_Συμμετέχουν τα παιδιά:_** Κωνσταντίνος Μπέλλος, Αλίκη Παπαγεωργίου, Σωτηρία Σπύρου, Αντρέας Χρίστου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμιέρα:_** Παρασκευή 13 Ιαναουαρίου 2023
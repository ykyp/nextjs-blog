---
title: ο παπαφιγκος
startDate: 2023-01-27
endDate: 2023-03-01
nicosia_dates: 2023-01-27, 2023-01-28, 2021-01-29, 2023-02-01, 2023-02-03, 2023-02-04,
  2023-02-05, 2023-02-08, 2023-02-10, 2023-02-11, 2023-02-12, 2023-02-15, 2023-02-17,
  2023-02-18, 2023-02-19, 2023-02-22, 2023-02-24, 2023-02-25, 2023-02-26, 2023-03-01
limassol_dates: '2023-02-09'
larnaca_dates: ''
famagusta_dates: '2023-03-03'
paphos_dates: ''
city: Nicosia, Limassol, Famagusta
event_image: "/images/uploads/o-papafigkos_4.JPG"
cover_image: ''
gallery_images:
- "/images/uploads/o-papafigkos_9.JPG"
- "/images/uploads/o-papafigkos_8.JPG"
- "/images/uploads/o-papafigkos_7.JPG"
- "/images/uploads/o-papafigkos_6.JPG"
- "/images/uploads/o-papafigkos_5.JPG"
- "/images/uploads/o-papafigkos_3.JPG"
- "/images/uploads/o-papafigkos_2.JPG"
- "/images/uploads/o-papafigkos_1.JPG"
category: Comedy
extended: false
critic_link: ''
critic_title: ''
critic_p: ''
theatres:
- theatres/dimarxeio-agias-napas.md
- theatres/rialto.md
- theatres/theatro-dionysos.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Θέατρο «ΔΙΟΝΥΣΟΣ» ανακοινώνει την επόμενη παραγωγή του που είναι η κυπριακή κωμωδία «Ο Παπαφίγκος». Η κυπριακή κωμωδία «Ο Παπαφίγκος», γραμμένη σε μεσαρίτικη (Μεσαορία - Μεσαρκά) κυπριακή διάλεκτο, είναι μία ελεύθερη μετάφραση και διασκευή από το Σώτο Ορείτη, του έργου «Δον Καμίλο» του Ιταλού δημοσιογράφου και συγγραφέα Τζοβάνι Γκουαρέσκι και είναι ίσως το αρτιότερο κυπριακό έργο που έχει γραφτεί στη σύγχρονη κυπριακή δραματουργία. Το έργο σατιρίζει τον πολιτικό φανατισμό που δυστυχώς στον τόπο μας παραμένει πάντα επίκαιρος και τείνει να εμφανίζεται εντονότερος σε περιόδους εκλογών.

**Πλοκή:** Σε ένα χωριό της επαρχίας Λευκωσίας οι κάτοικοι προετοιμάζονται για τις επερχόμενες Κοινοτικές εκλογές, με την αγωνία και τις εντάσεις να μεγαλώνουν καθώς το αποτέλεσμα των εκλογών έχει ήδη διαφανεί. Ο Χαρίτος υποψήφιος κοινοτάρχης της δεξιάς παράταξης, διεκδικεί το αξίωμα του κοινοτάρχη με αντίπαλο του, τον - αριστερών πεποιθήσεων – Πεπόνια. Επειδή όμως ο Χαρίτος αισθάνεται ότι θα χάσει τις εκλογές, με την παρέμβαση της εκκλησίας, μηχανεύονται και θέτουν σε εφαρμογή διάφορα τεχνάσματα συμπαρασύροντας με το μέρος τους και τον Παπαφίγκο, κατά τα άλλα έντιμο, δίκαιο αλλά και ευέξαπτο ιερέα της κοινότητας. Παρόμοια τεχνάσματα επιβουλεύεται και η παράταξη που υποστηρίζει τον Πεπόνια, ο οποίος συνδέεται φιλικά με τον Παπαφίγκο, που στις διακοινοτικές ταραχές, του έσωσε τη ζωή κουβαλώντας τον στους ώμους του. Τα απρόβλεπτα γεγονότα και οι κωμικές καταστάσεις εναλλάσσονται γρήγορα, με τον Πεπόνια να εκλέγεται κοινοτάρχης. Ο Παπαφίγκος είναι απαρηγόρητος και μέσα στην θλίψη του είναι αναγκασμένος να αντιμετωπίσει και τους ανωτέρους του στην εκκλησία. Μέσα όμως από τις αντιπαλότητες και την εχθρότητα των δύο παρατάξεων γεννιέται ένας μεγάλος έρωτας, με τον γιο του Πεπόνια και την ψυχοκόρη του Παπαφίγκου, που γίνεται η αιτία της συμφιλίωσης των δύο παρατάξεων. Ο έρωτας δύο νέων ανθρώπων, που τόσο πολύ λαχταρούν μια νέα ζωή απαλλαγμένη από την διχόνοια, καταφέρνει να καταλαγιάσει το μίσος και την αντιπαλότητα και να φέρει τη γαλήνη και τη συμφιλίωση.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο:_** Σώτος Ορείτης  
**_Σκηνοθεσία | Μουσική επιμέλεια:_** Χρήστος Γιάγκου  
**_Σκηνικά | Κοστούμια:_** Θέλμα Κασουλίδου  
**_Σχεδιασμός Φωτισμών:_** Γιώργος Λάζογλου

**_Συμμετέχουν με σειρά εμφάνισης οι ηθοποιοί:_** Βάρσια Αδάμου, Λουκία Πρωτοπαπά, Γιώργος Αναγιωτός, Χρήστος Γιάγκου, Στέλιος Μαρτάς, Κρίστοφερ Γκρέκο, Γιάννης Κόκκινος, Μανώλης Μιχαηλίδης, Χριστίνα Χριστόφια

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Τακτικές παραστάσεις:_** Κάθε Τετάρτη, Παρασκευή, Σάββατο και Κυριακή απο τις 20 Ιανουαρίου 2023

**_'Ωρα έναρξης:_** 20:30 | Κυριακές στις 18:30

**_Τοποθεσία:_** [Θέατρο Διόνυσος](?#map)

***

**ΛΕΜΕΣΟΣ**

**_Ημερομηνία:_** Πέμπτη 9 Φεβρουαρίου 2023

**_Ώρα εναρξης:_** 20:30

**_Τοποθεσία:_** [Θέατρο ΡΙΑΛΤΟ](?#map)

***

**ΑΜΜΟΧΩΣΤΟΣ**

**_Ημερομηνία:_** Παρασκευή 3 Μαρτίου 2023

**_Ώρα εναρξης:_** 20:00

**_Τοποθεσία:_** [Δημαρχείο Αγίας Νάπας](?#map)

**_Διάρκεια Παράστασης:_** 90 λεπτά

**Η ΠΑΡΑΣΤΑΣΗ ΔΙΟΡΓΑΝΩΝΕΤΑΙ ΣΤΑ ΠΛΑΙΣΙΑ ΤΟΥ ΤΡΙΜΗΝΟΥ ΘΕΑΤΡΙΚΩΝ ΠΑΡΑΣΤΑΣΕΩΝ ΔΗΜΟΥ ΑΓΙΟΥ ΝΑΠΑΣ ΚΑΙ Η ΕΙΣΟΔΟΣ ΕΙΝΑΙ ΔΩΡΕΑΝ!**

***

#### ΕΙΣΙΤΗΡΙΑ

**_Τιμές:_** €15 (κανονικό) | €12 (συνταξιούχοι, φοιτητές)

**_Κρατήσεις | Πληροφορίες:_** Στα τηλέφωνα 22818999 & 99621845

**_Προπώληση:_** Μέσω της ιστοσελίδας [Soldout](https://www.soldoutticketbox.com/o-papafigkos-dionysos-2023/?lang=en) και σε όλα τα καταστήματα Stephanis
---
title: ΚΟΙΤΑ ΠΟΙΟΣ ΗΡΘΕ
city: 'nicosia, limassol'
startDate: 2024-03-09T22:00:00.000Z
endDate: 2024-04-09T21:00:00.000Z
nicosia_dates: '2024-03-10,2024-03-15,2024-03-16,2024-03-22,2024-03-23,2024-03-29,2024-03-30'
limassol_dates: '2024-04-10'
category: comedy
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Α ris Pro , σε συνεργασία με το Σατιρικό Θέατρο, παρουσιάζει την ξεκαρδιστική κωμωδία	του Ray Cooney	«Κοίτα ποιος ήρθε!» σε σκηνοθεσία Μαριάννας Καυκαρίδου.Στο «Κοίτα ποιος ήρθε!»	η φάρσα	βρίσκει την πιο σπαρταριστή	εκδοχή της,σατιρίζοντας	μέσα από ψέματα, παραπλανήσεις, και απροσδόκητα συμβάντα	τις ανθρώπινες αδυναμίες	και πάθη. Η καταιγιστική δράση, οι απανωτές εκπλήξεις,παρεξηγήσεις και ανατροπές αλλά και οι άκρως απολαυστικοί χαρακτήρες του έργου,συνθέτουν ένα «εκρηκτικό» σκηνικό που θα προσφέρει άφθονο γέλιο.

Οι Βασίλης	Μιχαήλ,	Χάρης Αριστείδου,	Μαριλένη	Σταύρου, Αστέρω	Κυπριανού,Σπύρος Γεωργίου, Ανδρέας Ρόζου και Γεωργία Νικολάου στήνουν μια κεφάτη, γεμάτη ρυθμό και	τρελό χιούμορ παράσταση	και μας υπόσχονται μια βραδιά πραγματικής ψυχαγωγίας και διασκέδασης.

Η υπόθεση του έργου:

Δύο οικογένειες, σε δυο διαφορετικά μέρη του Λονδίνου, ζουν ευτυχισμένες χωρίς να γνωρίζουν η μία την ύπαρξη της άλλης. Μέχρι που ο έφηβος Χάρι, γιος της μίας οικογένειας	και η Βίκι	, κόρη της άλλης,	γνωρίζονται στο διαδίκτυο και ανακαλύπτουν ότι ανάμεσα στους μπαμπάδες τους υπάρχουν απίστευτες ομοιότητες - και οι δύο ονομάζονται Τζον Λέοναρντ Σμιθ, είναι 43 χρονών και οδηγούν ταξί. Πού να τοφανταστούν όμως ότι δεν πρόκειται για απλή σύμπτωση;!Συνειδητοποιώντας ο Τζον Σμιθ ότι οι δύο νέοι είναι αποφασισμένοι να συναντηθούναπό κοντά και ότι το μυστικό του κινδυνεύει να αποκαλυφθεί, κάνει τα αδύνατα δυνατά για να τους εμποδίσει. Απελπισμένος, στρέφεται για βοήθεια στον νοικάρη και καλύτερο του	φίλο Στάνλεϊ,	ο οποίος στην	προσπάθειά	του να τον σώσει,περιπλέκει ακόμα περισσότερο τα πράγματα με τα εξωφρενικά του ψέματα και τεχνάσματα και η κατάσταση βγαίνει κυριολεκτικά εκτός ελέγχου.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Σκηνοθεσία:	Μαριάννα Καυκαρίδου

Μετάφραση:	Χάρης Αριστείδου

Σκηνογραφία	/ Ενδυματολογία:	Λάκης Γενεθλής

Μουσική Επένδυση:	Χάρης Αριστείδου

Βοηθός Σκηνοθέτη:	Μαριαλένα Παπαδοπούλου

Βοηθός Σκηνογράφου : Μικαέλλα Κάσινου

Φωτογραφίες/Τrailer : Ανδρέας Κυριάκου

Ζωγραφική Εκτέλεση Σκηνικού:	Martin Meason

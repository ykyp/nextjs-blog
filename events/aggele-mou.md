---
title: ΑΓΓΕΛΕ ΜΟΥ
startDate: 2022-05-22
endDate: 2022-06-12
city: Nicosia
event_image: "/images/uploads/aggele-mou_1.JPG"
cover_image: ''
gallery_images:
- "/images/uploads/aggele-mou_4.jpg"
- "/images/uploads/aggele-mou_3.JPG"
- "/images/uploads/aggele-mou_2.JPG"
category: Monologue
extended: false
critic_link: ''
critic_title: ''
critic_p: ''
theatres: []
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Κομπάνι, 2014: Μια σφοδρή πολιορκία. Ο ISIS ετοιμάζεται να καταλάβει την πόλη.

Ένα κορίτσι φέρεται να έχει σκοτώσει 100 τζιχαντιστές και γίνεται ηρωίδα.. Η Rehana φαίνεται άφθαρτη.

Είναι ο άγγελος του Κομπάνι.

Το «Άγγελέ μου» είναι ένας συγκλονιστικός μονόλογος, με πρωταγωνιστικό πρόσωπο ένα νεαρό κορίτσι από το Κουρδιστάν. Τη λένε Ρεχάνα, αλλά οι γονείς της την φωνάζουν «Άγγελέ μου» και μεγαλώνει σε ένα αγρόκτημα με φυστικόδεντρα σε ένα χωριουδάκι κοντά στο Κομπάνι στη Βόρεια Συρία. Μας αφηγείται την ιστορία της παιδικής της ηλικίας, μας μιλά για τον πατέρα της που πάντα ονειρευόταν την εποχή που οι γυναίκες θα ήταν ισότιμες με τους άντρες, για τις βαθιά ριζωμένες μέσα της ειρηνιστικές πεποιθήσεις και για την επιθυμία της να γίνει μια μέρα δικηγόρος.

Όμως όταν γίνεται δεκαεπτά χρονών, στο Κομπάνι ξεσπά ο πόλεμος, καθώς ο ISIS (το DAESH όπως είναι το αντίστοιχο ακρώνυμο στα Αραβικά) πολιορκεί κατ' αρχήν και αργότερα κατακτά όλα τα εδάφη στη Βόρεια Συρία. Μέσα στη φρίκη ενός από τους πιο αποτρόπαιους και ανελέητους πολέμους, το νεαρό κορίτσι καταφέρνει να παραμείνει ζωντανό, γλυτώνοντας κατά τύχη ή από σύμπτωση από τους μύριους φρικτούς κινδύνους που παραμονεύουν σε κάθε της βήμα, ώσπου στο τέλος προσχωρεί σε μια ομάδα από Κούρδισες γυναίκες που μάχονται το DAESH.

Το σφικτό, υπέροχα δομημένο, ποιητικό κείμενο του Χένρι Νέιλορ βασίζεται πάνω στην πραγματική ιστορία της θρυλικής αγωνίστριας Ρεχάνα και περιγράφει με ένταση, χιούμορ, ανθρωπιά και συγκίνηση την ιστορία της μικρής αυτής κοπέλας, ενώ παράλληλα σε κάνει να σκέφτεσαι τι δρόμο θα μπορούσε να είχε πάρει η ζωή της κάτω από άλλες συνθήκες. Η αντίθεση που δημιουργεί η σκέψη αυτή συγκρινόμενη με την κατάληξη της ιστορίας, σου σπαράζει την καρδιά και θέτει επιτακτικά το ερώτημα σε τι βαθμό είμαστε κι εμείς συνένοχοι για το χάος των ημερών μας...

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Συγγραφέας:_** Henry Naylor  
**_Μετάφραση:_** Δημήτρης Κιούσης  
**_Σκηνοθεσία:_** Αλεξία Παπαλαζάρου  
**_Επί σκηνής:_** Μυρσίνη Χριστοδούλου  
**_Σκηνογραφία / Ενδυματολογία:_** Γιώργος Γιάννου  
**_Σχεδιασμός Φωτισμού: _**Βασίλης Πετεινάρης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμιέρα:_** Κυριακή 22 Μαΐου 2022 στις 9 το βράδυ

**_Παραστάσεις:_** Κάθε Σάββατο, Κυριακή και Δευτέρα στις 9 το βράδυ (εκτός από το Σάββατο 28 Μαΐου) μέχρι τις 12 Ιουνίου

**_Τοποθεσία:_** Δημοτικό Μουσείο Χαρακτικής Χαμπή

***

#### ΕΙΣΙΤΗΡΙΑ

**_Τιμή:_** €13 / €10 (μαθητές, συνταξιούχοι, ανάπηροι)

**_Προπώληση εισιτηριών:_** Απο την ιστοσελίδα της Soldout

**_Πληροφορίες / Κρατήσεις:_** 99 25 1331 / 70007721
---
title: Ο Βυσσινοκηπος στο τραπεζι
startDate: 2022-01-21
endDate: 2022-01-30
city: Nicosia
event_image: "/images/uploads/visinokipos.jpg"
cover_image: ''
category: Drama, Comedy
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ο Βυσσινόκηπος περιμένει το καλοκαίρι να βγει σε πλειστηριασμό και στην επιφάνεια του τραπεζιού απλώνονται οι σκιές των ανθρώπων που τον αγάπησαν, που συνδέθηκαν μαζί του, που στάθηκαν ανήμποροι να τον σώσουν.

Με τη βοήθεια καθημερινών αντικειμένων πάνω σε ένα τραπέζι, οι δύο ηθοποιοί φωτίζουν τις τελευταίες μέρες ενός ξακουστού και πανέμορφου βυσσινόκηπου, κάπου σε μια ρωσική επαρχία περίπου στο γύρισμα του εικοστού αιώνα. Χρησιμοποιώντας φανάρια, κεριά, σπίρτα, αναπτήρες, φώτα led, λαμπάκια, ρεσώ, φανούς θυέλλης και όποιες άλλες αυτοσχέδιες ή διαθέσιμες πηγές φωτός, η Ομάδα Ειδεκανού διασκευάζει για εφήβους το “Βυσσινόκηπο” του Άντον Τσέχωφ. Κάθε πηγή φωτός αντιπροσωπεύει έναν από τους χαρακτήρες του Βυσσινόκηπου, στους οποίους δίνουν φωνή οι δύο ηθοποιοί, λειτουργώντας σε δύο επίπεδα: ως αφηγητές-σχολιαστές και ως ηθοποιοί-εμψυχωτές.

Μέσα από μια ελεύθερη και συμπυκνωμένη διασκευή του Βυσσινόκηπου, παρακολουθούμε έναν κόσμο που καταρρέει, έναν καινούργιο που αναδύεται, και ανθρώπους που καλούνται να προσαρμοστούν στη νέα πραγματικότητα στη σκιά ενός ερωτήματος: τι είναι τελικά ο Βυσσινόκηπος του Τσέχωφ, κωμωδία όπως επέμενε εμφατικά ο ίδιος ο συγγραφέας; Ή τραγωδία, όπως είχε πρωτοπαρουσιαστεί στη Μόσχα πριν από έναν αιώνα επισκιάζοντας έκτοτε την πρόθεση του συγγραφέα;

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Μιχάλης Θεοδώρου και θεατρική ομάδα Ειδεκανού  
**_Σχεδιασμός Ήχου:_** Γιώργος Στυλιανού  
**_Επιμέλεια Σκηνικού και κοστουμιών:_** Τζίνα Κωνσταντίνου  
**_Ηθοποιοί και Δραματουργική Επεξεργασία:_** Νικολέττα Βερύκιου και Έλενα Παυλίδου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες και Ώρα έναρξης:_**

Παρασκευή 21 & 28 Ιανουαρίου 2022 στις 20:30

Σάββατο 22 & 29 Ιανουαρίου 2022 στις 20:30

Κυριακή 30 Ιανουαρίου 2022 στις 18:30

**_Τοποθεσία:_** [Flea Theatre](https://www.google.com/maps/place/Flea+Theatre/@35.1839201,33.3946469,17z/data=!3m1!4b1!4m5!3m4!1s0x14de17a904f9aabb:0x1710a1c59c41893f!8m2!3d35.1839201!4d33.3968356 "https://www.google.com/maps/place/Flea+Theatre/@35.1839201,33.3946469,17z/data=!3m1!4b1!4m5!3m4!1s0x14de17a904f9aabb:0x1710a1c59c41893f!8m2!3d35.1839201!4d33.3968356")

Κατάλληλο για άνω των 14 ετών

Με τη στήριξη των Πολιτιστικών Υπηρεσιών, Υπουργείο Παιδείας και Πολιτισμού.

***

#### ΕΙΣΙΤΗΡΙΑ

**_Τιμή:_** €10

**- Απαραίτητη η κράτηση θέσεων στα τηλέφωνα: 96 670490, 99 849598**

Θα τηρηθούν όλα τα απαραίτητα υγειονομικά μέτρα σύμφωνα με το πρωτόκολλο του Υπουργείου Υγείας.

Απαραίτητη η προσκόμιση Safe Pass και ταυτότητας.
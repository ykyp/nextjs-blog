---
title: μαμα
startDate: 2023-03-21
endDate: 2023-03-24
nicosia_dates: 2023-03-21, 2023-03-24
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/mama.jpg"
cover_image: ''
gallery_images:
- "/images/uploads/mama_1.jpg"
category: Drama
extended: true
critic_link: ''
critic_title: ''
critic_p: ''
theatres:
- theatres/theatro_dentro.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Οικογένεια: Παράδεισος ή Κόλαση;

Μια μοναχική άτεκνη γυναίκα βάζει αγγελία στις εφημερίδες ότι μπορεί να προσφέρει έναντι αμοιβής μητρική φροντίδα σε μια «θετή με όρους συμβολαίου» κόρη. Και βρίσκει ανταπόκριση στο πρόσωπο μιας νεαρής γυναίκας που δεν ευτύχησε να γνωρίσει οικογένεια.

Η Αμπάρ θα βρει επιτέλους ένα «καταφύγιο», όπως σημαίνει το όνομά της, μιας οικογένειας που δεν γνώρισε ποτέ; Και η Εσπεράνσα θα βρει επιτέλους την «ελπίδα», όπως σημαίνει το δικό της όνομα, μιας ευτυχισμένης οικογένειας που δεν κατάφερε να έχει στην μέχρι τώρα ζωή της;

Μπορεί να συσταθεί μια οικογένεια πέρα και έξω από καθιερωμένους όρους, πέρα και έξω από τα στενά ή ευρύτερα θεσμικά πλαίσια που την καθορίζουν; Κι αν κάποιος έχει την φαεινή ιδέα να συστήσει μια τέτοια οικογένεια είναι σίγουρος πως θα γευτεί καρπούς γλυκούς όπως αυτούς που μπορεί να προσφέρει μια «παραδοσιακή» ευτυχισμένη οικογένεια; Και ο θεατής θα είναι σε θέση να δώσει, με το τέλος της παράστασης, απαντήσεις στα ερωτήματα αυτά;

**Σκηνοθετικό σημείωμα:** Να μια περίπτωση που παρουσιάζεται μπροστά μου ως ευτυχής συγκυρία όπου δεν χρειάζεται να δηλώσω το βασικό μου πιστεύω για τη σκηνοθεσία, αυτό της ουσιαστικής «συνδημιουργίας» με τους ηθοποιούς και λοιπούς συντελεστές. Μια περίπτωση ευτυχούς συγκυρίας όπου η ομαδικότητα, βασικό αλλά και ουσιαστικό στοιχείο της συνδημιουργικής θεατρικής πράξης, μπορεί να φτάσει σε υψηλά επίπεδα ή τουλάχιστον να αποτελέσει ένα ευχάριστο δημιουργικό ταξίδι για όλη την ομάδα. Η απουσία συγγραφικών ή σκηνοθετικών οδηγιών σε παρένθεση δίνει μια ελευθερία στη σκηνική πραγμάτωση και συγχρόνως επιφορτίζει με μεγαλύτερη ευθύνη για πιο ευφάνταστες λύσεις ως προς τη γρήγορη εναλλαγή των σκηνών. Η συνεχής προσπάθεια για «βιωματική» υποκριτική προσέγγιση εξαλείφει, πιστεύω, τον κίνδυνο του διδακτισμού. Αυτά τα λίγα, ευχόμενος σε όλες και όλους καλή χρονιά και καλή θέαση!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Συγγραφέας:_** Μάρτα Μπαρσελό  
**_Μετάφραση:_** Μαρία Χατζηεμμανουήλ  
**_Σκηνοθεσία:_** Γιώργος Μουαΐμης  
**_Σκηνογραφία - Ενδυματολογία:_** Σάββας Μυλωνάςζ  
**_Μουσικός (σύνθεση και επί σκηνής):_** Κυριακή Ιακωβίδου  
**_Φωτισμοί:_** Χρίστος Γωγάκης  
**_Βοηθός Σκηνοθέτη:_** Xριστιάνα Λάρκου  
**_Παραγωγή:_** Θέατρο Δέντρο

**_Ηθοποιοί:_** Αννίτα Σαντοριναίου, Κατερίνα Λούρα

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Παραστάσεις:_** Τρίτη 21 Μαρτίου 2023 | Παρασκευή 24 Μαρτίου 2023

**_Ώρα έναρξης:_** 20:00 

**_Τοποθεσία:_** [Θέατρο Δέντρο](?#map)

**_Διάρκεια:_** 90 λεπτά

***

#### ΕΙΣΙΤΗΡΙΑ

**_Τιμή:_** €15 | €12 (συνταξιούχοι, ηθοποιοί, φοιτητές, μαθητές, στρατιώτες, πολύτεκνοι, μέλη του α.π.κυ.) Απαραίτητη προϋπόθεση, είναι η παρουσίαση της νόμιμης ταυτότητας στο ταμείο

**_Κρατήσεις:_** Στο τηλέφωνο 99520835

**_Προπώληση:_** Μέσω της ιστοσελίδας [Soldout ](https://www.soldoutticketbox.com/mama-theatro-dentro-2023/?lang=en)και στα καταστήματα Stephanis
---
title: ΕΞΕΤΑΖΟΥΣΕΣ
city: nicosia
startDate: 2023-10-19T21:00:00.000Z
endDate: 2023-10-21T21:00:00.000Z
nicosia_dates: '2023-10-20,2023-10-21, 2023-10-22'
---

Οι Αντι-Δρώντες επιστρέφουν τον Οκτώβριο στο Θέατρο «Δέντρο» στη Λευκωσία με το θεατρικό έργο «Εξετάζουσες», του βραβευμένου από τον ΘΟΚ θεατρικού	συγγραφέα	Βασίλη Π. Χατζηστυλλή.	Το καινούργιο	ανέβασμα	των«Εξεταζουσών» πραγματοποιείται στο πλαίσιο της έναρξης των Δράσεων για τη συμπλήρωση δέκα χρόνων από την ίδρυση της Θεατρικής Ομάδας Αντι-Δρώντες.Πρόκειται για ένα	τολμηρό	θεατρικό	κείμενο το	οποίο πραγματεύεται ευρηματικά - όντας πιο επίκαιρο από ποτέ - τον παραλογισμό του εκπαιδευτικού συστήματος	και τον εξετασιοκεντρικό	του χαρακτήρα,	με έξυπνο, κατά τις αριστοφανικές	κωμωδίες	κωμικό σχέδιο και στοιχεία	από το Θέατρο του Παραλόγου.Η δυνατή καθηλωτική	ανατροπή	έρχεται ως αναπόφευκτη	λύση του δράματος, επανακαθορίζοντας την ουσία της γνώσης, την πραγματική αξία της παρατήρησης και της αναζήτησης της Αλήθειας. Το έργο ανεβαίνει εκ νέου, σε μια συνταρακτική συγχρονία - ένεκα των ημερών - σαν ουρλιαχτό και σπαραγμός μιας νομοτέλειας που ταράζει συθέμελα το μέσα μας.

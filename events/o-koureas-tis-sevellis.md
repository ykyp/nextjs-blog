---
title: Ο ΚΟΥΡΕΑΣ ΤΗΣ ΣΕΒΙΛΛΗΣ
startDate: 2022-07-06
endDate: 2022-07-10
city: Larnaca, Limassol, Nicosia
event_image: "/images/uploads/koureas-sebillis-1200x1200.jpg"
cover_image: ''
gallery_images:
- "/images/uploads/62koureas_marilena_anastasiadou_photography.jpg"
category: Opera
extended: false
critic_link: ''
critic_title: ''
critic_p: ''
theatres:
- theatres/amfitheatro-sxolis-tyflwn.md
- theatres/dimotiko-kipotheatro-lemessou.md
- theatres/patticheio-dimotiko-amfitheatro-larnacas.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ένα φαντασμαγορικό υπερθέαμα με ζωντανή μουσική, χορό, υπέροχα κοστούμια εποχής, με κορυφαίους ταλαντούχους ηθοποιούς, με επικεφαλής τον Βασίλη Χαραλαμπόπουλο σε σκηνοθεσία Σοφίας Σπυράτου .

Η Σοφία Σπυράτου έστησε φέτος μία παράσταση κωμική, φασαριόζικη και ονειροπόλα, ενσωματώνοντας σύγχρονα στοιχεία και ταξιδεύοντας το θεατή μέσα από την καινούρια μετάφραση- διασκευή της Λουίζας Μητσάκου, με μία γλώσσα σημερινή.

H μουσική της παράστασης, από τα γνωστά σε όλους θέματα του Ροσίνι έως τις πρωτότυπες μελωδίες του Μιλτιάδη Παπαστάμου συγκινούν και τονίζουν το μουσικό χαρακτήρα της παράστασης. Τα σκηνικά και τα κοστούμια του Μανόλη Παντελιδάκη εντυπωσιάζουν ισορροπώντας ανάμεσα στο κλασικό και το σύγχρονο.

Ο Βασίλης Χαραλαμπόπουλος, με πηγαίο το υποκριτικό ταλέντο, πνευματώδης στον πρωταγωνιστικό ρόλο του «Φίγκαρο» σκιαγραφεί πιστά τον ήρωά του ο οποίος με ορμή, πονηριά, γεμάτος κέφι για τη ζωή και ευθυμία χειρίζεται όλα τα θέματα που προκύπτουν προσφέροντας τις υπηρεσίες του με εξυπνάδα.

Στο ρόλο του Ντοτόρε Μπαρτόλο ο Φάνης Μουρατίδης. Ο δεκαεπταμελής θίασος αποτελείται από ταλαντούχους ηθοποιούς, χορευτές, τραγουδιστές, μουσικούς καθώς και ζωντανή ορχήστρα.

**Λίγα λόγια για το έργο**

Το 1775 στις παρυφές της Γαλλικής επανάστασης ο Καρόν ντε Μπομαρσέ εμπνεόμενος από το διαφωτισμό και τα κηρύγματα του Βολταίρου, του Ρουσσώ κι επηρεασμένος εκτός των άλλων από τον Μολιέρο και τον Μαριβώ γράφει τον περίφημο «ΚΟΥΡΕΑ ΤΗΣ ΣΕΒΙΛΛΗΣ» που ανεβαίνει στο θέατρο με πρωτοφανή επιτυχία και στη συνέχεια μεταμορφώνεται από τον Τζοακίνο Ροσίνι σε μια από τις πιο διάσημες όπερες παγκοσμίως.

Ο περίφημος Φίγκαρο εμφανίζεται για πρώτη φορά στη θεατρική πινακοθήκη ως ένας μυθικός χαρακτήρας τυχοδιώκτη πονηρού καταφερτζή αλλά και ονειροπόλου ο οποίος ήταν προάγγελος μιας επανάστασης που έμελλε να αλλάξει τον κόσμο.

​Στην ιστορία του έργου μπαίνει ανάμεσα στη διαμάχη του γέρο Ντοτόρε Μπαρτόλο και του νεότερού του κόμη Αλμαβίβα που μάχονται για το ποιος θα καταφέρει να παντρευτεί την πανέμορφη Ροζίνα. Παρά τις μάταιες προφυλάξεις του Μπαρτόλο ο Φίγκαρο με τα πανέξυπνα τεχνάσματά του καταφέρνει να κερδίσει ο αριστοκράτης κόμης Αλμαβίβα την πανέμορφη Ροζίνα κι ως εκ τούτου στο τέλος να νικήσει ο έρωτας.

Αξιοσημείωτο είναι το πετυχημένο ανέβασμα του έργου από το Εθνικό θέατρο από το 1948 έως το 1950 σε μετάφραση Δημήτρη Ροντήρη και σκηνοθεσία Κλ. Κλώνη όπου το ρόλο του Φίγκαρο υποδύθηκε ο νεαρός τότε Δημήτρης Χορν ,της Ροζίνας η Έλλη Λαμπέτη , του κόμη Αλμαβίβα ο Ανδρέας Φιλιππίδης και του γιατρού Μπαρτόλο ο Χριστόφορος Νέζερ.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Διασκευή, Μετάφραση:_** Λουίζα Μητσάκου  
**_Σκηνοθεσία, Χορογραφία:_** Σοφία Σπυράτου  
**_Σκηνικά, Κοστούμια:_** Μανόλης Παντελιδάκης  
**_Μουσική επεξεργασία, Πρωτότυπη μουσική:_** Μιλτιάδης Παπαστάμου  
**_Μουσική Διδασκαλία:_** Δέσποινα Στεφανίδου  
**_Σχεδιασμός Φωτισμών:_** Λευτέρης Παυλόπουλος

**_Πρωταγωνιστούν:_** Βασίλης Χαραλαμπόπουλος, Φάνης Μουρατίδης, Γιώργος Συμεωνίδης, Ρένος Ρώτας, Νίκη Βακάλη, Μάριος Πετκίδης, Γιάννης Ζαράγκαλης

**_Χορεύουν:_** Adolfo Vega, Σοφία Μαρτίου,Γκάμπριελ Μιρτσέα, Φαίδρα Νταϊόγλου,Κώστας Παπαματθαιάκης, Γιάννης Σμέρος, Κωστής Τσιαμάγκας, Τατιανή Χατζημπίνου

**_Μουσικοί:_** Μιλτιάδης Παπαστάμου, Μαρίνος Γαλατσινός, Φοίβος Ζήτης, Αλέξανδρος Κασάρτζης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΑΡΝΑΚΑ**

**_Ημερομηνία:_** Τετάρτη 6 Ιουλίου 2022

**_Ώρα έναρξης:_** 21:00

**_Τοποθεσία:_** [Παττίχειο Δημοτικό Αμφιθέατρο](?#map)

**_Τιμή εισιτηρίων:_** €25 απο την ιστοσελίδα της [Tickethour](https://shop.tickethour.com/ticketmaster_se_3831.html) και σε όλα τα καταστήματα ACS Couriers

***

**ΛΕΜΕΣΟΣ**

**_Ημερομηνίες:_** Πέμπτη 7 και Παρασκευή 8 Ιουλίου 2022

**_Ώρα έναρξης:_** 21:00

**_Τοποθεσία:_** [Δημοτικό Κηποθέατρο](?#map)

**_Τιμή εισιτηρίων:_** €40 / €35 / €30 / €25 απο την ιστοσελίδα της [Tickethour](https://shop.tickethour.com/ticketmaster_se_3831.html) και σε όλα τα καταστήματα ACS Couriers

***

**ΛΕΥΚΩΣΙΑ**

**_Ημερομηνίες:_** Σάββατο 9 και Κυριακή 10 Ιουλίου 2022

**_Ώρα έναρξης:_** 21:00

**_Τοποθεσία:_** [Αμφιθέατρο Σχολής Τυφλών](?#map)

**_Τιμή εισιτηρίων:_** €40 / €35 / €30 απο την ιστοσελίδα της [Tickethour](https://shop.tickethour.com/ticketmaster_se_3831.html) και σε όλα τα καταστήματα ACS Couriers

***

**_Διάρκεια έργου:_** 90 λεπτά

**_Καταλληλότητα:_** Κατάλληλο για άνω των 12 ετών
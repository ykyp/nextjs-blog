---
title: MOTORTOWN
startDate: 2022-04-02
endDate: 2022-04-16
city: Limassol, Nicosia
event_image: "/images/uploads/motortown-teaser-03.jpg"
cover_image: "/images/uploads/motortown-teaser-06.jpg"
category: Drama
gallery_1: ''
gallery_2: ''
gallery_3: ''
extended: false
critic_link: ''
critic_title: ''
critic_p: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ο Ντάννυ, ένας 27χρονος Βρετανός στρατιώτης που υπηρετούσε στη Βασόρα, επιστρέφει στη γενέτειρα του, στο Ντάγκεναμ για να βρεθεί σε ένα διαφορετικό πεδίο μάχης. Εκεί θα συναντήσει ξανά τον αυτιστικό αδερφό του Λη, μια παλιά του αγάπη, την Μάρλυ και τον παιδικό του φίλο Τομ. Παράλληλα, σε ένα ξέφρενο οδικό ταξίδι θα γνωρίσει τον Πωλ, την Τζεΐντ, τον Τζάστιν και την Έλεν, ανθρώπους που κινούνται εκτός ηθικής, την ώρα που ξεσπά η βία που κουβαλά μαζί του.

To Motortown, βραβευμένο ως **_«Καλύτερο Ξένο Έργο»_** από το έγκυρο γερμανικό περιοδικό **_“Theater Haute”_**, είναι γραμμένο το 2005 τις ημέρες των βομβιστικών επιθέσεων στο Λονδίνο και σύμφωνα με τον Simon Stephens, τον συγγραφέα, σκοπός του ήταν να γράψει ένα έργο για την Αγγλία σε πόλεμο, για τις συνέπειες του «πολέμου ενάντια στην τρομοκρατία», ένα έργο για τις συνέπειες του πολέμου στο Ιράκ.

Σκοτεινό, αμφιλεγόμενο και βίαιο… δεν απαντά, αλλά θέτει ερωτήματα…ένα από αυτά κατά πόσο έχουμε κι εμείς, μερίδιο ευθύνης για τους πολέμους που γίνονται για το πετρέλαιο. Από την κριτική του δεν ξεφεύγει ούτε το αντιπολεμικό κίνημα. Πόσο άμοιροι ευθυνών είμαστε όταν κατεβαίνουμε σε αντιπολεμικές διαδηλώσεις με τα αυτοκίνητα μας και επιστρέφοντας από αυτές συνεχίζουμε εκείνον ακριβώς τον τρόπο ζωής που ενθαρρύνει τέτοιους πολέμους; Πολλά τα θέματα με τα οποία καταπιάνεται το Motortown: η κουλτούρα του ρατσισμού και του σεξισμού, η κουλτούρα της κατανάλωσης που ρίχνει στο περιθώριο όσους δεν έχουν αγοραστική δύναμη, οι συνέπειες της οικονομικής εξαθλίωσης, η αναζήτηση της ταυτότητας μέσα και έξω από τους κόλπους της οικογένειας.

Ο Ντάννυ, ο κεντρικός χαρακτήρας του έργου αντλεί έμπνευση από ένα άλλο θεατρικό ήρωα με την ίδια μοίρα, τον Βοΰτσεκ. Επιστρέφει σε μια πατρίδα που τον έστειλε στον πόλεμο και τώρα τον περιθωριοποιεί. «Μια χαρά ήταν ο πόλεμος. Μου λείπει. Το ζόρι είναι να γυρίζεις πίσω» ομολογεί κάποια στιγμή. Είναι οριακός χαρακτήρας ο Ντάννυ και εδώ τίθεται ένα άλλο ερώτημα που θέτει ο συγγραφέας: «Ήταν ήδη οριακός πριν από τον πόλεμο ή έπαθε τη ζημιά στον πόλεμο»;

Πόσο αλήθεια μας αφορά ένα τέτοιο έργο; Κοινωνικές και πολεμικές ταραχές, ανησυχητική άνοδος σε παγκόσμιο επίπεδο ακραίων ομάδων, ενεργειακή κρίση, εισβολή της Ρωσίας στην Ουκρανία, πυρηνικές απειλές και κάπως έτσι, ο πλανήτης μοιάζει με πεδίο μάχης σήμερα. Όσο για την Κύπρο, χώρα σπαραγμένη από εισβολή, γείτονα σε περιοχές που τυλίγονται συνεχώς στις φλόγες, δέκτη μεταναστευτικών και προσφυγικών ροών…σίγουρα ένα τέτοιο έργο φαντάζει ανατριχιαστικά επίκαιρο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Δημήτρης Κιούσης  
**_Σκηνοθεσία:_** Αχιλλέας Γραμματικόπουλος  
**_Σκηνικά/Κοστούμια:_** Γιώργος Γιάννου  
**_Μουσική επιμέλεια:_** Αχιλλέας Γραμματικόπουλος και Μιχάλης Δημητριάδης  
**_Μουσική σύνθεση:_** Γιώργος Εμπεδοκλής  
**_Σχεδιασμός φωτισμών:_** Αλεξάντερ Γιότοβιτς  
**_Βοηθός σκηνοθέτη:_** Άνθη Κάσινου  
**_Φωτογραφίες:_** Γιώργος Γιάννου  
**_Graphic Design:_** ARTemis Graphics & Visual Communication

**_Πρωταγωνιστούν:_** Φώτης Καράλης, Κλείτος Κωμοδίκης, Αλεξία Αλέξη, Γρηγόρης Γεωργίου, Αχιλλέας Γραμματικόπουλος, Άνθη Κάσινου, Λουκάς Ζήκος και Ελεάνα Παπαδοπούλου.

**_Dj performer:_** Μιχάλης Δημητριάδης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΜΕΣΟΣ**

**_Πρεμίερα:_** Σάββατο 2 Απριλίου στις 20:30

**_Ημερομηνίες Παραστάσεων:_** 3, 5, 8, 9 και 10 Απριλίου

**_Ώρα Εναρξης:_** 20:30 / Κυριακή στις 18:30

**_Τοποθεσία:_** [Θέατρο ΕΘΑΛ](https://www.google.com/maps/place/ETHAL/@34.6683736,33.0234836,17z/data=!3m1!4b1!4m5!3m4!1s0x14e73250f693fa5d:0xc7a10b3d8618708b!8m2!3d34.6683736!4d33.0256723 "ΕΘΑΛ")

***

**ΛΕΥΚΩΣΙΑ**

Ημερομηνίες παραστάσεων: 13, 14, 15 και 16 Απριλίου

Ώρα έναρξης: 20:30

Τοποθεσία: [Θέατρο Δέντρο](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%94%CE%AD%CE%BD%CF%84%CF%81%CE%BF/@35.1778415,33.3892814,17z/data=!3m1!4b1!4m5!3m4!1s0x14de170b08c2c23f:0x17cd0ebf63c7196d!8m2!3d35.1778415!4d33.3914701 "Θέατρο Δέντρο")

Κατάλληλο για ηλικίες άνω των 18

***

#### ΕΙΣΙΤΗΡΙΑ

**_Τιμές εισιτηρίων:_** €15 / €12

**Προπώληση εισιτηρίων**: Απο την ιστοσελίδα της [Soldout ](https://www.soldoutticketbox.com/easyconsole.cfm/page/category/cat_id/2/ "Soldout")και σε όλα τα καταστήματα Στεφανής

**Πληροφορίες**: 25877827
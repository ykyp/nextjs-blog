---
title: Η ΛΑΜΨΗ ΜΙΑΣ ΑΣΗΜΑΝΤΗΣ ΝΥΚΤΑΣ
startDate: 2022-01-07
endDate: 2022-02-06
city: Nicosia
event_image: "/images/uploads/269935357_5064788070266355_5562812708931716301_n.jpeg"
category: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Περίληψη: O Τόμμυ έχει εγκαταλείψει εδώ και καιρό την οικογένεια του και ζει μόνος του στο ισόγειο του διώροφου σπιτιού του θείου του Μώρις, που μένει στον πάνω όροφο, σε μια συνοικία του Δουβλίνου. Δεν έχει καλές σχέσεις με τη γυναίκα και τα δύο παιδιά του και επιβιώνει κάνοντας δουλειές του ποδαριού με τον κολλητό φίλο του Ντοκ, έχοντας καταστήσει τον προσωπικό του χώρο σε αχούρι από τα κάθε λογής μικροπράγματα που βρίσκει και αποθηκεύει στα ράφια αλλά και σε ολόκληρο τον χώρο του δωματίου του. Οι γκρίνιες του θείου Μώρις και οι τηλεφωνικοί καυγάδες με την πρώην γυναίκα του είναι η καθημερινότητα του αποτυχημένου και μοναχικού Τόμμυ.

Ξαφνικά όλα αλλάζουν όταν στη ζωή του μπαίνει η Έιμυ, μια νεαρή πόρνη την οποία έσωσε από την άγρια επίθεση που δέχτηκε από τον φίλο της Κένεθ, τον άνθρωπο που την έχει σπρώξει στην πορνεία. Μια απρόσμενη σχέση αρχίζει που θα διαταράξει την εύθραυστη ισορροπία της ζωής των πέντε χαρακτήρων, και που ενδεχομένως να εξελιχθεί σε ερωτική.

Το έργο πραγματεύεται το δράμα των περιθωριακών και κοινωνικά αποκλεισμένων ανθρώπων που ταλανίζονται από σοβαρά προβλήματα, όπως η φτώχεια, ο αλκοολισμός, η ανεργία και οι προσωπικές αποτυχίες. Έργο σύγχρονο, όπου τα ακραία γεγονότα μιας νύκτας μπορεί να λειτουργήσουν καταλυτικά και να γίνουν η αφετηρία για ένα καλύτερο αύριο.

Το έργο υπήρξε υποψήφιο για το Βραβείο Ολίβιε στην κατηγορία καλύτερου έργου. Χαρακτηρίστηκε από την Independed on Sunday και το περιοδικό Time Out ως «ένας ακόμη θρίαμβος» και ως «ένα έργο μεγάλης δεξιοτεχνίας» αντίστοιχα, ενώ οι Financial Times έγραψαν ότι το έργο «δείχνει τον Ιρλανδό συγγραφέα πιο συμπονετικό από ποτέ». Την περίοδο που παίχτηκε στο Atlantic Theatre της Νέας Υόρκης απέσπασε το βραβείο Καλύτερου Έργου 2014, ενώ ταυτόχρονα είχε υποψηφιότητα για τα βραβεία Drama Desk και Lortell.

***

#### ΣΥΝΤΕΛΕΣΤΕΣ

**_Κείμενο:_** Κόνορ Μακφέρσον  
**_Μετάφραση:_** Γιώργος Χατζηνικολάου  
**_Σκηνοθεσία:_** Βαρνάβας Κυριαζής  
**_Σκηνικά/Κοστούμια:_** Θέλμα Κασουλίδου  
**_Σχεδιασμός Φωτισμών:_** Σταύρος Τάρταρης  
**_Μουσική επιμέλεια:_** Σεμέλη Κυριαζή  
**_Πρωταγωνιστούν με σειρά εμφάνισης οι ηθοποιοί:_** Μανώλης Μιχαηλίδης, Ανδρέας Κουτσόφτας, Ευφροσύνη Κουτσουβέρη, Μάριος Μεττής, Κωνσταντίνος Τσίτσιος  
**_Καλλιτεχνική Διεύθυνση Θεάτρου «ΔΙΟΝΥΣΟΣ»:_** Χρήστος Γιάγκου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Τακτικές παραστάσεις στη Λευκωσία, Παρασκευή & Σάββατο στις 8:30μμ, Κυριακή στις 6:30μμ μέχρι τις 6 Φεβρουαρίου 2022.

***

#### ΕΙΣΙΤΗΡΙΑ

Εισιτήρια: 15 ευρώ (κανονικό), 12 ευρώ (συνταξιούχοι, φοιτητές)

Αγορά εισιτηρίων: [www.soldoutticketbox.com](http://www.soldoutticketbox.com/?fbclid=IwAR037S8h8AdXJ_Cs_X_tX600R2wNEcGNK9BM7IOpJwe8MunQqbJpKjPgEtk), [https://bit.ly/3hIPvx](https://bit.ly/3hIPvx "https://bit.ly/3hIPvx")

Πληροφορίες: 22818999 & 99621845

Μέγας χορηγός: Θεατρικός Οργανισμός Κύπρου

Χορηγοί επικοινωνίας: Ραδιοφωνικό Ίδρυμα Κύπρου, Δίεση 101,1
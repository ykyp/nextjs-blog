---
title: συγνωμη
startDate: 2023-03-24
endDate: 2023-04-08
nicosia_dates: 2023-04-05, 2023-04-06, 2023-04-07, 2023-04-08
limassol_dates: 2023-03-024, 2023-03-25, 2023-03-28, 2023-03-31, 2023-03-26, 2023-04-02
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: "/images/uploads/sigwmi.jpg"
cover_image: ''
gallery_images: []
category: drama
extended: false
critic_link: ''
critic_title: ''
critic_p: ''
theatres:
- theatres/theatro_dentro.md
- theatres/texnoxwros-ethal.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Είναι παιδιά της μεσοαστικής τάξης στη σύγχρονη Βαρκελώνη. Παιδιά «κανονικά», με «καλή παιδεία», με γονείς που γνοιάζονται για αυτά. Είναι έφηβοι που διαβάζουν για να μπουν στο πανεπιστήμιο, που σκέφτονται τι δουλειά θα κάνουν στο μέλλον. Παιδιά που παίζουν «τρίβιαλ», που διασκεδάζουν βλέποντας βίαια «βιντεάκια» στο διαδίχτυο. Παιδιά που θα διαπράξουν ένα φρικτό έγκλημα. Έτσι «απλά». Σε μια νυκτερινή τους έξοδο. Πλην όμως μια κάμερα ασφαλείας θα καταγράψει το αποτρόπαιο έγκλημα και το βίντεο θα προβληθεί σε όλα τα τηλεοπτικά κανάλια.

Είναι γονείς της μεσοαστικής τάξης. Καλοί γονείς που θέλουν το καλύτερο για το παιδί τους, που θέλουν όλοι να λένε τα καλύτερα γι’ αυτούς. Γονείς των οποίων η σχέση θα καταρρεύσει καθώς παλεύουν να διαχειριστούν τις φρικτές συνέπειες της πράξης του έφηβου γιου τους ο οποίος συμμετείχε στο έγκλημα. Μια πράξη την οποία αντιμετωπίζουν ως ένα «τραυματικό γεγονός».

Είναι το θύμα του φρικτού εγκλήματος. Γι’ αυτό, προφανώς πρόκειται για κάτι πολύ περισσότερο από ένα «τραυματικό γεγονός». Ποιος είναι; Πόσο ανυπεράσπιστο είναι;

Η ΕΘΑΛ παρουσιάζει το έργο της βραβευμένης Καταλανής συγγραφέως Μάρτα Μπουτσάκα, το οποίο είναι βασισμένο στο πραγματικό γεγονός μιας αποτρόπαιης δολοφονίας που διέπραξε μια «παρέα» εφήβων στη Βαρκελώνη το 2005 και που είχε τότε συγκλονίσει ολόκληρη την Ισπανική κοινωνία.

**Το έργο:** Βραβευμένο με το XXXV Βραβείο Θεάτρου CIUTAT D ́ALCOI και υποψήφιο για το Βραβείο MARQUÉS DE BRADOMÍN 2007, το σημαντικότερο Βραβείο για Νέους Δραματουργούς, ένα έργο – ντοκουμέντο για τη βία της εικόνας και τον τρόπο που επιδρά στον ψυχισμό των νέων, για τον τρόπο που διαπερνά τις ισορροπίες της σύγχρονης οικογένειας και κατ’ επέκταση ολόκληρης της σύγχρονης δυτικής κοινωνίας.

Γιατί τόση έξαρση βίας ανάμεσα στους νέους σήμερα; Πώς αντιμετωπίζεις το γεγονός ότι το παιδί σου είναι ένας εγκληματίας; Που βρίσκεται το όριο ανάμεσα στη νεανική ανωριμότητα και το έγκλημα; Πόσο λεπτή είναι η γραμμή που χωρίζει τον θιασώτη της βίας από τον πρωταγωνιστή αυτής της βίας; Ποιος είναι τελικά το θύμα αυτής της βίας και γιατί αυτό το συγκεκριμένο άτομο;

Αυτά είναι μόνο μερικά από τα ερωτήματα που θέτει στο έργο της η Μάρτα Μπουτσάκα. Δομημένο αποσπασματικά, αποδομώντας τον χρόνο και τον χώρο, παρουσιάζει τις σχέσεις των προσώπων πριν και μετά το αποτρόπαιο έγκλημα το οποίο δεν αποκαλύπτεται παρά μόνο στο τέλος.

Η συγγραφέας δεν δίνει απαντήσεις στα ερωτήματα που θέτει, αλλά προσπαθεί να κατανοήσει τις αιτίες της νεανικής βίας στις διάφορες μορφές της.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Μαρία Χατζηεμμανουήλ  
**_Σκηνοθεσία:_** Άδωνις Φλωρίδης  
**_Σκηνικά | Κοστούμια:_** Γιώργος Γιάννου  
**_Μουσική | Σχεδιασμός ήχου:_** Χριστίνα Γεωργίου  
**_Σχεδιασμός φωτισμών:_** Βασίλης Πετεινάρης  
**_Βοηθός σκηνοθέτη:_** Ελένη Αναστασίου  
**_Φωτογραφίες:_** Γιώργος Γιάννου  
**_Graphic Design:_** ARTemis Graphics & Visual Communication

**_Επί σκηνής:_** Λουκάς Ζήκος, Μαργαρίτα Ζαχαρίου, Δημήτρης Γιωρκάτζιης, Ανδρέας Ιωάννου, Λοΐζος Παπαγεωργίου, Θέλμα Γεωργίου, Άνθη Κάσινου.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΜΕΣΟΣ**

**_Πρεμιέρα:_** Παρασκευή 24 Μαρτίου στις 20:30

**_Παραστάσεις:_** Σάββατο 25 Μαρτίου 2023 | Κυριακή 26 Μαρτίου 2023 | Τρίτη 28 Μαρτίου 2023 | Παρασκευή 31 Μαρτίου 2023 | Σάββατο 1 Απριλίου 2023 | Κυριακή 2 Απριλίου 2023

**_Ώρα έναρξης:_** 20:30 | Κυριακή στις 18:30

**_Τοποθεσία:_** [Τεχνοχώρος ΕΘΑΛ](?#map)

***

**ΛΕΥΚΩΣΙΑ**

**_Παραστάσεις:_** Τετάρτη 5 Απριλίου 2023 | Πέμπτη 6 Απριλίου 2023 | Παρασκευή 7 Απριλίου 2023 | Σάββατο 8 Απριλίου 2023

**_Ώρα έναρξης:_** 20:30

**_Τοποθεσία:_** [Θέατρο Δέντρο](?#map)

***

#### ΕΙΣΙΤΗΡΙΑ

**_Τιμή:_** €15 | €12

**_Προπώληση:_** Μέσω της ιστοσελίδας Soldout και σε όλα τα καταστήματα Stephanis

**_Πληροφορίες:_** Στο τηλέφωνο 25877827
---
title: ειδικες περιστασεις
startDate: 2023-04-26
endDate: 2023-05-21
nicosia_dates: 2023-04-26, 2023-04-28, 2023-04-29, 2023-04-30, 2023-05-03, 2023-05-05,
  2023-05-06, 2023-05-07, 2023-05-10, 2023-05-12, 2023-05-13, 2023-05-14, 2023-05-17,
  2023-05-19, 2023-05-20, 2023-05,21
limassol_dates: 2023-05-29, 2023-05-30, 2023-05-31, 2023-06-01
larnaca_dates: ''
famagusta_dates: ''
paphos_dates: '2023-05-24'
city: Nicosia, Pafos, Limassol
event_image: "/images/uploads/eidikes-peristaseis.jpg"
cover_image: ''
gallery_images: []
category: Comedy
extended: false
critic_link: ''
critic_title: ''
critic_p: ''
theatres:
- theatres/markidio-theatro.md
- theatres/texnoxwros-ethal.md
- theatres/theatro-anemona.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Άραγε μπορεί να υπάρξει φιλία μετά το διαζύγιο; Τι θα συζητούσε ένα διαζευγμένο ζευγάρι στις αναγκαστικές συναντήσεις τους σε “ειδικές περιστάσεις” μετά από χρόνια; Στην τρυφερή αυτή κομεντί, δέκα χρόνια μετά τον χωρισμό τους, ο Μάικλ και η Έιμη, επανεξετάζουν το ερώτημα αν δύο άνθρωποι που ερωτεύτηκαν, αγαπήθηκαν, παντρεύτηκαν και μοιράστηκαν μαζί μια ολόκληρη ζωή μπορούν να παραμείνουν φίλοι μετά το διαζύγιό τους.. ένα ερώτημα στο οποίο δεν είναι λίγοι που προσπαθούν να δώσουν μία απάντηση..

Το έργο πραγματεύεται ένα θέμα πραγματικά διαχρονικό και πολύ επίκαιρο με την τόσο μεγάλη αύξηση στον αριθμό των διαζυγίων. Ένα γλυκό και λαμπερό έργο για τον έρωτα και τον χωρισμό, τη φιλία, την αγάπη και τη συντροφικότητα με αυθόρμητα αστείες αλλά και ουσιαστικά συγκινητικές καταστάσεις!

Παρά τη μεγάλη του πορεία σε ευρωπαικές πρωτεύουσες και την τεράστια επιτυχία που σημείωσε σαράντα χρόνια πριν στο Μπρόντγουαιη και στο Music Box του θεάτρου Playbill στη Νέα Υόρκη, το έργο εξακολουθεί να είναι φρέσκο και ανατρεπτικό και ανεβαίνει για πρώτη φορά στην Κύπρο.

Το "Ειδικές Περιστάσεις" είναι ένα από τα σπουδαιότερα έργα του Bernard Slade, ενός σημαντικού θεατρικού συγγραφέα, που άγνωστο γιατί, δεν είναι γνωστός στο κυπριακό κοινό παρά το γεγονός ότι έργα του έλαβαν το βραβείο θεατρικών κριτικών, προτάθηκαν για Τόνυ, παίχτηκαν με κατάμεστες αίθουσες για χρόνια σε Νέα Υόρκη και Λονδίνο, ανέβηκαν σχεδόν σε όλες τις πρωτεύουσες του κόσμου και έγιναν κινηματογραφικές επιτυχίες.

Ο Μπέρναρντ Σλέηντ θεωρείτο επί δεκαετίες ως ένας από τους κορυφαίους συγγραφείς του Μπρόντγουαιη και “ο μοναδικός σοβαρός επιτυχημένος αντίπαλος” του Νηλ Σάιμον με τα έργα του να παραβάλλονται συχνότατα με αυτά του Νόελ Κάουαρντ. Στις "Ειδικές Περιστάσεις" όπως και σε άλλα έργα του ο Σλέηντ, παρουσιάζει, κάτω από χιουμοριστικό πρίσμα και με καλής προαιρέσεως χιούμορ, χωρίς αιχμές, τον ρομαντικό έρωτα σε ποικίλες εκφάνσεις του και κύρια τον ρόλο της οικογένειας στη ζωή του ατόμου. Εμπλέκει τους πρωταγωνιστές του σε πιστευτές καθημερινές καταστάσεις, με τη ζωντάνια που τους προσδίνει και τη γλωσσική του ευελιξία και χάρη, με ευφυή αστεία και λογοπαίγνια, τα οποία όμως δεν παραμένουν στη σφαίρα του "εξυπνακίστικου” λεκτικού ευρήματος αλλά μιλούν για τις βαθύτερες αλήθειες της ανθρώπινης υπόστασης.

**Πλοκή**: Μετά τον εορτασμό της 15ης επετείου τους και με τρία παιδιά, ο Μάικλ και η Έιμη αποφασίζουν να πάρουν ξεχωριστούς δρόμους και προσπαθούν να σταθούν στο ύψος των περιστάσεων για τους ίδιους και για τα τρία παιδιά τους.

Συναινετικά και όταν το απαιτούν “ειδικές περιστάσεις”- δηλαδή γάμοι, βαφτίσεις, γενέθλια, κηδείες, αποφοιτήσεις, γιορτές- ξανασυναντιούνται και συζητούν για τη σχέση τους, την εικόνα που έχουν ο ένας για τον άλλο, αποκαλύπτουν και συνειδητοποιούν πράγματα.

Μέσα από λεπτές ισορροπίες προσπαθούν και οι δύο να επαναπροσδιορίσουν τη σχέση αυτή αφού παρά τον χωρισμό τους, τους ενώνουν πολλά.. Έτσι λοιπόν χρόνια μετά το διαζύγιο επανεξετάζουν το ερώτημα και συμφωνούν ότι.. «εκτιμάς κάτι μόνο όταν το χάνεις».

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_ΣΥΓΓΡΑΦΕΑΣ_**: Bernard Slade  
**_ΜΕΤΑΦΡΑΣΗ_**: Δανάη Σταματοπούλου  
**_ΣΚΗΝΟΘΕΣΙΑ_**: Μαρίνα Βρόντη  
**_ΣΚΗΝΙΚΑ | ΚΟΣΤΟΥΜΙΑ_**: Γιώργος Γιάννου  
**_ΦΩΤΙΣΤΙΚΟΣ ΣΧΕΔΙΑΣΜΟΣ_**: Βασίλης Πετεινάρης  
**_Χειρισμός φωτισμού | ήχου_**: Δημήτρης Παφίτης  
**_Μακιγιάζ_**: Γιώτα Τσιολάκκη  
**_Γραφικά_**: Θεοδώρα Πέτρου  
**_Φωτογραφίες_**: Παντελής Χατζημηνάς

**_ΗΘΟΠΟΙΟΙ_**: Μαρίνος Ξενοφώντος, Ειρήνη Κωνσταντίνου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμίερα:_** Τετάρτη 26 Απριλιου 2023

**_Τακτικές παραστάσεις:_** Κάθε Τετάρτη, Παρασκευή, Σάββατο και Κυριακή μέχρι 21 Μαϊου 2023

**_Ώρα έναρξης:_** 20:30

**_Τοποθεσία_**: [Θέατρο Ανεμώνα](?#map)

***

**ΠΑΦΟΣ**

**_Ημερομηνία_**: Τετάρτη 24 Μαϊου 2023

**_Ώρα έναρξης:_** 20:30

**_Τοποθεσία:_** [Μαρκίδειο Θέατρο](?#map)

***

**ΛΕΜΕΣΟΣ**

**_Ημερομηνίες:_** Δευτέρα 29 Μαϊου 2023 | Τρίτη 30 Μαϊου 2023 | Τετάρτη 31 Μαϊου 2023 | Πέμπτη 1 Ιουνίου 2023

**_Ώρα έναρξης:_** 20:30

**_Τοποθεσία:_** [Τεχνοχώρος ΕΘΑΛ](?#map)

***

#### ΕΙΣΙΤΗΡΙΑ

**_Τιμές_**: €15 | €12

**_Κρατήσεις_**: Στο τηλέφωνο 70007721
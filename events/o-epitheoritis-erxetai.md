---
title: Ο ΕΠΙΘΕΩΡΗΤΗΣ ΕΡΧΕΤΑΙ
city: 'nicosia, limassol'
startDate: 2023-10-12T21:00:00.000Z
endDate: 2023-10-31T22:00:00.000Z
nicosia_dates: >-
  2023-10-13,2023-10-14, 2023-10-15, 2023-10-18, 2023-10-20,
  2023-10-21,2023-10-22,2023-10-25,2023-10-27,2023-10-28,2023-10-29
limassol_dates: 2023-11-1
event_image: /IMG_2531.JPG
category: drama
---

####

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Θέατρο «	ΔΙΟΝΥΣΟΣ	», ανακοινώνει την έναρξη των δοκιμών της επόμενης παραγωγής «Ο επιθεωρητής έρχεται» του Τζων Πρίσλεϋ, που ανεβαίνει σε σκηνοθεσία Χρήστου Γιάγκου. Η επίσημη πρεμιέρα του έργου αναμένεται να δοθεί στην κεντρική σκηνή του θεάτρου «ΔΙΟΝΥΣΟΣ» στις 13 Οκτωβρίου 2023, 8.30 μ.μ.Ο Τζων Πρίσλευ, στο σημαντικότερο ίσως έργο του, επιλέγει να μιλήσει για το θέμα της ατομικής ευθύνης,στήνοντας σε πρώτο επίπεδο ένα αστυνομικό δράμα που ο θεατής παρακολουθεί με κομμένη την ανάσα...Μια Εύα Σμιθ έφυγε, αλλά υπάρχουν εκατομμύρια άλλες εκεί έξω, που ζουν μαζί μας, με τα όνειρά τους, τους φόβους τους, τις αγωνίες, αλλά και μια ελπίδα ευτυχίας, όλα συνδεδεμένα με τις δικές μας ζωές, με το τι λέμε και το τι κάνουμε. Δεν ζούμε μόνοι. Είμαστε μέλη ενός σώματος. Είμαστε υπεύθυνοι ο ένας για τον άλλον. Και θα σας πω, ότι αν ο άνθρωπος δε μάθει τώρα αυτό το μάθημα,σύντομα θα έρθει ο καιρός που θα το διδαχτεί μες τη φωτιά και το αίμα και την αγωνία...Περίληψη:	.Έτος 1912. Λίγο καιρό πριν από την έναρξη του Α ́ Παγκοσμίου Πολέμου. Στο μεγάλο σπίτι της οικογένειας Μπέρλινγκ, μιας πλούσιας βρεττανικής οικογένειας, στην βιομηχανική πόλη του Μπρούμλεϋ,ετοιμάζονται για μια εορταστική βραδιά. Η κόρη του Άρθουρ και της Σύμπιλ Μπέρλινγκ, η Σίλα,ετοιμάζεται να αρραβωνιαστεί τον Τζέραλντ Κροφτ, γόνο μιας επίσης εύρωστης οικογένειας, της υψηλής κοινωνίας της Βρεττανίας. Ο αρραβώνας, εκτός από τα παιδιά, θα ενώσει και τις δύο ισχυρές οικογένειες και θα μεγιστοποιήσει τα οικονομικά οφέλη. Ο πατέρας Άρθουρ Μπέρλινγκ, βρίσκει την ευκαιρία να επιχειρηματολογήσει υπέρ τη βεβαιότητάς του πως, κάθε άνθρωπος πρέπει να κοιτάζει τη δουλειά του και τον εαυτό του. Κι όλα φαίνονται να πηγαίνουν πολύ καλά μέχρι τη στιγμή που ένας μυστηριώδης  αστυνομικός,	ο οποίος συστήνεται ως ο αστυνομικός	επιθεωρητής	Γκουλ, κάνει την εμφάνισή	του ανακοινώνοντας το θάνατο μιας πρώην εργάτριας σε ένα από τα εργοστάσια των Μπέρλινγκ. Πέρα από τις συνεχόμενες αποκαλύψεις, και τις συνέπειες τους, οι ήρωες θα έρθουν αντιμέτωποι με τις ατομικές ευθύνες τους απέναντι στην κοινωνία, αλλά και την ίδια τους τη συνείδηση.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Κείμενο: Τζων Πρίσλεϋ 

Μετάφραση:  Γρηγόρης Βαλτινός

Μουσική σύνθεση:    Άντρια Μαρία Κουννά

Σκηνικά/Κοστούμια:  Λάκης Γενεθλής

Σχεδιασμός Φωτισμών:         Γιώργος Λάζογλου

Ηθοποιοί με σειρά εμφάνισης:        Χρήστος          Γιάγκου,          Λουκία Πρωτοπαπά,ΓιώργοςΑναγιωτός, Αντρέας Κουτσόφτας, Όλγα Παραπραστανίτη, Θέμις Νικολάου, Κρίστοφερ Γκρέκο

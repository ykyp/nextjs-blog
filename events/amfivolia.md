---
title: ΑΜΦΙΒΟΛΙΑ
startDate: 2022-11-04
endDate: 2022-12-31
city: Nicosia
event_image: "/images/uploads/85.JPG"
cover_image: ''
gallery_images: []
category: Drama
extended: false
critic_link: ''
critic_title: ''
critic_p: ''
theatres:
- theatres/thoc.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Δέσποινα Μπεμπεδέλη επιστρέφει στη σκηνή του κρατικού θεάτρου μετά από δεκατέσσερα χρόνια. Η καταξιωμένη ηθοποιός, που υπηρετεί σχεδόν εξήντα χρόνια με ζηλευτή προσήλωση τη θεατρική τέχνη, θα ερμηνεύσει ένα ιδιαίτερα απαιτητικό ρόλο στο πολυβραβευμένο έργο του Τζον Πάτρικ Σάνλεϋ Αμφιβολία, που θα παρουσιαστεί στην Κεντρική Σκηνή τον προσεχή Νοέμβριο σε σκηνοθεσία Ανδρέα Αραούζου.

Το έργο το οποίο γράφτηκε το 2004, βραβεύτηκε με Πούλιτζερ και Τόνι και έγινε ευρέως γνωστό χάρη στην κινηματογραφική του μεταφορά το 2008, φωτίζει αυτό που δηλώνει έκδηλα ο τίτλος του: την ανθρώπινη πάλη του νου με τις βεβαιότητές του.

Ένα έργο-παραβολή για τα πολλά πρόσωπα της αλήθειας, την γκρίζα ζώνη ανάμεσα στις προθέσεις και τις πράξεις, ανάμεσα στο καλό και στο κακό, εκεί όπου φωλιάζει η αμφιβολία.

**Λίγα λόγια για το έργο**

Δεκαετία του ’60, σε ένα καθολικό σχολείο στο Μπρονξ της Νέας Υόρκης. Η αυστηρή διευθύντριά του, αδελφή Αλοΐσιους, ξεκινά έρευνα όταν υποψιάζεται ότι ο νεαρός, φιλελεύθερος πατέρας Φλιν διατηρεί ανάρμοστες σχέσεις με έναν από τους μαθητές του σχολείου. Οι υποψίες της για την ενοχή του κλιμακώνονται ραγδαία και μετατρέπονται σε βεβαιότητα. Πεπεισμένη ότι έχει απόλυτο δίκιο, ρίχνεται σε έναν αγώνα με στόχο την αποπομπή του Φλιν από το σχολείο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Κωνσταντίνος Κρίτσης   
**_Σκηνοθεσία:_** Ανδρέας Αραούζος  
**_Σκηνικά-Κοστούμια:_** Γιώργος Γιάννου  
**_Μουσική:_** Γιώργος Κολιάς  
**_Σχεδιασμός φωτισμών:_** Γεώργιος Κουκουμάς  
**_Βοηθός σκηνοθέτη:_** Ναυσικά Απόστρατου

**_Παίζουν (με αλφαβητική σειρά):_** Θανάσης Γεωργίου, Μικαέλλα Θεοδουλίδου, Παντελίτσα Λοΐζου, Δέσποινα Μπεμπεδέλη

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Απο 4 Νοεμβρίου (ακριβείς ημερομηνίες θα ανακοινωθούν αργότερα)

**_Ώρα έναρξης:_** Θα ανακοινωθεί αργότερα

**_Τοποθεσία:_** [Κεντρική σκηνή - Θέατρο ΘΟΚ](?#map)

***

#### ΕΙΣΙΤΗΡΙΑ

**_Τιμές:_** €12 / €6 (άνεργοι, συνταξιούχοι, πολύτεκνοι με την επίδειξη του αντίστοιχου αποδεικτικού εγγράφου και άτομα κάτω των 25 ετών με την επίδειξη πολιτικής ταυτότητας)

**_Προπώληση / Κρατήσεις:_** Απο την ιστοσελίδα του [ΘΟΚ ](https://www.thoc.org.cy/ "ΘΟΚ")και τηλεφωνικα στο 77772717
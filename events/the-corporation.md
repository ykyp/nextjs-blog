---
title: THE CORPORATION
startDate: 2022-03-30
endDate: 2022-03-30
city: Famagusta
event_image: "/images/uploads/the-corporation.jpg"
cover_image: ''
category: comedy
gallery_1: ''
gallery_2: ''
gallery_3: ''
extended: false

---
Ο Δήμος Αγίας Νάπας διοργανώνει και για αυτή την χρονιά τον καθιερωμένο **Θεσμό του τρίμηνου Θεατρικών Παραστάσεων** και προσκαλεί τόσο το θεατρόφιλο κοινό, αλλά και όλο τον κόσμο - μικρούς και μεγάλους- να αγκαλιάσουν τις θεατρικές παραστάσεις που έχει προγραμματίσει για τους μήνες Φεβρουάριο, Μάρτιο, Απρίλιο 2022.

#### ΛΙΓΑ ΛΟΓΙΑ ΓΙΑ ΤΟ ΕΡΓΟ

Από το **Θέατρο «Ανατροπές»**

Το έργο μας είναι μια επίκαιρη κυπριακή κωμωδία του Νέαρχου Ιωάννου . Ο Νέαρχος Ιωάννου είναι ένας από τους σημαντικότερους συγχρόνους κύπριους θεατρικούς συγγραφείς, με ιδιαίτερο και καυστικό χιούμορ και με ανεπτυγμένη την αίσθηση της σάτιρας. Στα έργα του θίγει και καυτηριάζει τα κακώς κείμενα της κυπριακής νοοτροπίας και κοινωνίας και όχι μόνο πάντοτε με καλοπροαίρετη μάτια θέλοντας να καταδείξει προβλήματα που προκύπτουν μέσα από τις καθημερινές σχέσεις των ανθρώπων και των ατόμων ως μελών της ευρύτερης κυπριακής κοινωνίας.

Σε διάφορα Τμήματα της πολυεθνικής Εταιρείας «Global General Trading Corporation» εργάζονται κάποια άτομα, τα οποία, παρόλο που δεν παράγουν, η Εταιρεία δεν μπορεί να τους απολύσει. Το έργο του “The Corporation” ( Η εταιρεία, Άθλοι και κατορθώματα των los venezuelos ) θίγει με σατιρικό και έντονα κωμικό τρόπο το πώς μπορούν κάποια άτομα χωρίς ιδιαίτερη εξυπνάδα και προσόντα να ανελιχθούν σε θέσεις κλειδιά και να ανέβουν τα σκαλιά της ιεραρχίας και της κοινωνίας, διαπραγματεύεται τις κοινωνικές και εργασιακές σχέσεις των ανθρώπων και κατ΄ επέκταση τις σχέσεις που επικρατούν στην ευρύτερη κοινωνία, αφού ″Η ΕΤΑΙΡΕΙΑ″ είναι ουσιαστικά η μικρογραφία της κοινωνίας μας της κοινωνίας που εμείς οι ίδιοι δημιουργήσαμε και ζούμε με όλα τα θετικά και τα αρνητικά της. Όλα αυτά προσεγγίζονται στο έργο μας από τη κωμική και σατιρική ματιά ,που κάνει την παράσταση ευχάριστη και το θεατή να χαλαρώσει να γελάσει με τη καρδιά και τη ψυχή του και να προβληματιστεί ευχάριστα. Το έργο τελειώνει ευχάριστα και με πολλές ″ΑΝΑΤΡΟΠΕΣ″ και οι θεατές φεύγουν ″ανακουφισμένοι″ με χαλαρή και θετική διάθεση..

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Πέτρος Καρατζιάς  
**_Σενάριο:_** Νέαρχος Ιωάννου

**_Ηθοποιοί:_** Χλόη Γεωργοπούλου, Άγγελος Αγγελής, Ελένη Οροκληνιότη, Στέλλα Αλεξίου, Βαλάντης Μούρμουρου και Πέτρος Καρατζιάς.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Παράσταση:_** Τετάρτη 30 Μαρτίου 2022

**_Ώρα έναρξης_**_:_ 8:00 μ.μ

**_Τοποθεσία_**_:_ [Δημοτικό Θέατρο Αγίας Νάπας](https://www.google.com/maps/place/%CE%91%CE%B3%CE%AF%CE%B1%CF%82+%CE%9C%CE%B1%CF%8D%CF%81%CE%B7%CF%82+25,+Ayia+Napa,+Cyprus/@34.9896415,33.9924923,17z/data=!3m1!4b1!4m5!3m4!1s0x14dfc56c8c870c1b:0xe35e9b5cd233014f!8m2!3d34.989641!4d33.994681 "Δημοτικό Θέατρο Αγίας Νάπας")

**ΕΙΣΟΔΟΣ ΕΛΕΥΘΕΡΗ**
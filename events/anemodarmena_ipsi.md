---
title: ΑΝΕΜΟΔΑΡΜΕΝΑ ΥΨΗ
city: 'nicosia, limassol, pafos, larnaca'
startDate: 2023-10-26T21:00:00.000Z
endDate: 2023-12-13T22:00:00.000Z
nicosia_dates: >-
  2023-10-27,2023-10-28, 2023-10-29, 2023-11-03, 2023-11-04,
  2023-11-05,2023-11-10,2023-11-11,2023-11-12,2023-11-17,2023-11-18,2023-11-19,2023-11-24,2023-11-25,2023-11-26,2023-12-01,2023-12-02,2023-12-03
limassol_dates: '2023-12-12'
larnaca_dates: '2023-12-07'
paphos_dates: '2023-12-14'
event_image: /380398556_138617472643419_3970254938968314925_n.jpeg
category: novel
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το θέατρο Ανεμώνα εγκαινιάζει τη νέα θεατρική χρονιά με ένα φιλόδοξο ανέβασμα, τη θεατρική μεταφορά του πασίγνωστου βιβλίου της παγκόσμιας λογοτεχνίας "Ανεμοδαρμένα Ύψη". Ο λογοτεχνικός αυτός ογκόλιθος με τις πυρακτωμένες καταστάσεις και τους εμβληματικούς χαρακτήρες, το μοναδικό μυθιστόρημα που εξέδωσε η Έμιλη Μπροντέ στη σύντομη ζωή της(1818-1848) ήταν το αριστούργημα που κυκλοφόρησε στην εκπνοή της γοτθικής μυθοπλασίας(1847).

 

Εκφράζοντας πρωτοφανή περιφρόνηση απέναντι σε κάθε έννοια κοινωνικής ευπρέπειας και βικτωριανής ηθικής, τα "Ανεμοδαρμένα Ύψη" προκάλεσαν αμηχανία και δυσφορία την εποχή που κυκλοφόρησαν ενώ σύντομα καθιερώθηκε ως ένα κλασικό αριστούργημα που αποτελεί
ένα από τα πιο πολυδιαβασμένα βιβλία όλων των εποχών.

 Η θεατρική διασκευή είναι της Ιρένε Μαραντέι και το τολμηρο εγχείρημα μεταφοράς του στη σκηνή υπογράφει σκηνοθετικά ο Αντρέας Τηλεμάχου μέσα από μια μεγάλη παραγωγή του θεάτρου Ανεμώνα.

 

Υπόθεση:

 Τα Ανεμοδαρμένα ύψη είναι η θυελλώδης, παθιασμένη ιστορία ενός παράφορου και καταδικασμένου έρωτα ανάμεσα στην Κάθριν Έρνσο-την ατίθαση κόρη ενός πλούσιου γαιοκτήμονα- και τον Χήθκλιφ-ένα "αδέσποτο" παιδί που περιμάζεψε απ' τους δρόμους και μεγάλωσε σαν παιδί του ο πατέρας της Κάθριν, κύριος Έρνσο.

Μετά τον θάνατο του κυρίου Έρνσο, ο γιος του ο Χίντλεϋ- που από την αρχή ζηλεύει και φθονεί το νεοφερμένο αγόρι-έχοντας πια γίνει αυτός το αφεντικό, προπηλακίζει και εξευτελίζει τον Χήθκλιφ που για μόνη του παρηγοριά έχει τη σχέση του με την Κάθρην.

Όλα αλλάζουν όταν η Κάθρην γνωρίζει ένα πλούσιο, όμορφο και καλλιεργημένο νέο, τον Έντγκαρ Λίντον, και θαμπώνεται από την κοινωνική καταξίωση που της προσφέρει. Ο Χήθκλιφ εγκαταλείπει ντροπιασμένος το σπίτι και η Κάθρην παντρεύεται τον Έντγκαρ.

Ο Χήθκλιφ όμως θα επιστρέψει τρία χρόνια μετά ως ένας πλούσιος και εκλεπτυσμένος κύριος, κουβαλώντας μαζί του ένα αβυσσαλέο μίσος και μία μοναδική σκέψη: την εκδίκηση..

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Σκηνοθεσία: Αντρέας Τηλεμάχου

Σκηνικά-Κοστούμια: Σόσε Εσκιτζιάν-Αντρέας Τηλεμάχου

Φωτιστικός Σχεδιασμός: Βασίλης Πετεινάρης

Videos: Γιάννης Σαββίδης

Εικαστική Διεύθυνση: Αντρέας Τηλεμάχου

Βοηθός Σκηνογράφου: Άννη Βασιλείου

Ζωγραφική Εκτέλεση Σκηνικού: Martin Meason

Μουσική Επιμέλεια: Αντρέας Τηλεμάχου

 Ηθοποιοί: Μαρίνος Ξενοφώντος, Ελένη Αναστασίου, Έλενα Χειλέτη, Νικόλας Πέτρου, Σάββας Μενοίκου, Φανή Σωκράτους, Γιώργος Ιωσήφ, Κλαούντιο Ντιμονού.

 Φωτογραφίες: Χρήστος Αβρααμίδης

Γραφικά: Θεοδώρα Μεγάλεμου

Μακιγιάζ: Γιώτα Τσιολάκκη

ΜΕΓΑΣ ΘΕΣΜΙΚΟΣ ΧΟΡΗΓΟΣ: Υφυπουργείο Πολιτισμού

 

ΧΟΡΗΓΟΙ ΕΠΙΚΟΙΝΩΝΙΑΣ: ΡΙΚ, ΔΙΕΣΗ 101.1

ΣΤΗΡΙΖΕΙ: ΟΠΑΠ ΚΥΠΡΟΥ

ΥΠΟΣΤΗΡΙΚΤΕΣ: THOROX, ΑΙΜΙΛΙΟΣ ΗΛΙΑΔΗΣ.

---
title: ΓΡΑΜΜΗ 112
city: nicosia
startDate: 2024-06-13T21:00:00.000Z
endDate: 2024-06-26T21:00:00.000Z
nicosia_dates: '2024-06-14,2024-06-18,2024-06-19,2024-06-25,2024-06-26,2024-06-27'
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ο σκηνοθέτης Χριστόδουλος Ανδρέου έχει συστηθεί με επιτυχία στο θεατρικό κοινό της Κύπρου με το Οξυγόνο του Ιβάν Βιριπάγιεφ (2022), αλλά και με τις παραστάσεις μέσω της μεθόδου directing as play-writing: Μουσική Δωματίου (2021) και Φοινιξ: Οι άλλοι είσαι εσύ (2023).

Φέτος επανέρχεται φέρνοντας στην σκηνή ένα ψυχολογικό θρίλερ δωματίου με τίτλο Γραμμή 112, το οποίο είναι βασισμένο στην βραβευμένη δανέζικη ταινία The Guilty. Ένας αστυνομικός του δρόμου κατηγορείται για φόνο εν ώρα υπηρεσίας. Βρίσκεται σε διαθεσιμότητα εδώ και καιρό, εν αναμονή της δίκης του, εκτελώντας χρέη τηλεφωνητή της άμεσης δράσης. Η τελευταία του βραδινή βάρδια πριν τη δίκη, μοιάζει με ρουτίνα στο τηλεφωνικό κέντρο, καθώς με την απολογία που έχει σχεδιάσει, περιμένει σε λίγες ώρες να αθωωθεί και να επιστρέψει πίσω στους δρόμους, αφήνοντας πίσω του ό,τι έχει συμβεί.

Όμως τελευταία στιγμή ένα τηλεφώνημα έκτακτης ανάγκης ανατρέπει τα πάντα. Μια παράσταση μέσω της οποίας παρουσιάζεται η αθέατη πλευρά της άμεσης δράσης, θέτει υπό αμφισβήτηση την ικανότητα των άνθρωπων που βρίσκονται σε θέσεις εξουσίας να διαχειριστούν κρίσεις από τις οποίες εξαρτούνται ανθρώπινες ζωές.

Πόση συναισθηματική εμπλοκή χωράει; Υπάρχει το δικαίωμα στο λάθος;

Στον ρόλο του αστυνομικού στη Γραμμή 112, ο οποίος συνομιλεί τηλεφωνικά με άλλους δώδεκα ηθοποιούς, ο ταλαντούχος ηθοποιός Πάνος Μακρής. Μια παράσταση-εμπειρία που διατηρεί το σασπένς του κινηματογράφου όπως και τη μαγεία του ζωντανού θεάτρου, τοποθετώντας το κοινό σε θέση μάρτυρα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Σκηνοθεσία-Δραματουργία: Χριστόδουλος Ανδρέου

Μουσική σύνθεση - Sound Design - Mixage: Ανδρέας Οικονομίδης

Σκηνικά-Κοστούμια: Σοφία Μαυρομιχάλη

Σχεδιασμός Φωτισμού: Βασίλης Πετεινάρης

Video Art: Παντελής Διαμαντίδης

Χειρισμός Φωτισμού: Γιάννης Χατζηιωσήφ

Χειρισμός Ήχου: Χριστόδουλος Ανδρέου

Trailer: Αντώνης Πούλιασης

Αφίσα: Κατερίνα Τσεβά

Επί σκηνής: Πάνος Μακρής

Συμμετέχουν (με σειρά εμφάνισης): Γιώργος Χιώτης, Παναγιώτα Μπιμπλή, Μυρσίνη

Χριστοδούλου, Ονησίφορος Ονησιφόρου, Ανδρέας Κουτσόφτας, Βασιλική Κυπραίου,

Ανδρέας Κούτσουμπας, Νάγια Αναστασιάδου, Μαριάμ Σκιτίνη, Στράτος Τζωρτζάκης,

Μιχάλης Καζάκας, Νίκη Ρουσομάνη, Χριστίνα Τσέλεπου, Σαββίνα Μακρή

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνίες :  Παρασκευή 14 Ιουνίου 2024 ,Τρίτη 18 & 25 Ιουνίου, Τετάρτη 19 & 26 Ιουνίου, Πέμπτη 27 Ιουνίου, 21:00

Ώρα έναρξης: 21:00

Χώρος Κτήριον 53 | Πυρήνας Πειραματικών Τεχνών, Αθήνας 25-27, Χρυσαλινιώτισσα, Λευκωσία

Κρατήσεις στο 95 78 18 18

Γενική Είσοδος € 14

Χορηγός : Οργανισμός Νεολαίας Κύπρου

Υποστηρικτής: Κτήριον 53 | Πυρήνας Πειραματικών Τεχνών

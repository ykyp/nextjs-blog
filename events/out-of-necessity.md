---
title: OUT OF NECESSITY
city: nicosia
startDate: 2023-10-22T21:00:00.000Z
endDate: 2023-10-22T21:00:00.000Z
nicosia_dates: '2023-10-23'
event_image: /_MG_4849.jpeg
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η παράσταση	Out of Necessity	επιστρέφει ανανεωμένη και κάνει μια στάση στη σκηνή του Δημοτικού Θεάτρου Λευκωσίας,πριν ταξιδέψει στο Κρατικό Θέατρο Βορείου Ελλάδος στη Θεσσαλονίκη.

« Πως γίνεται, να δηλώνεις ανεξάρτητο κράτος, να γιορτάζεις την Ανεξαρτησία σου, αλλάη φράση ‘Κύπριος πολίτης’ να λείπει που το Σύνταγμα σου;	»

Μετά από δύο	sold out κύκλους παραστάσεων, η παράσταση	Out of Necessity , σεσκηνοθεσία Μαρίας Κυριάκου και Μαρίας Βαρνακκίδου, ταξιδεύει στο Κρατικό Θέατρο Βορείου Ελλάδος και κάνει μια στάση στο Δημοτικό Θέατρο Λευκωσίας στις 23 Οκτωβρίου για μία μόνο παράσταση.

«Τα χαμόγελα των θεατών κρύβονται πίσω από τις μάσκες, τα μάτια που φαίνονται κατά καιρούς βουρκώνουν, η θερμοκρασία της παράστασης δεν πέφτει σε καμιά σκηνή.»Νόνα Μολέσκη	, Ο Φιλελεύθερος,	18/04/21

Το Out of Necessity	επιχειρεί με χιούμορ και ευαισθησία, να μιλήσει για όλα όσα απασχολούν τη νέα γενιά των Κυπρίων σήμερα. Πώς αντιλαμβανόμαστε τον εαυτό μας ως πολίτες ενός κράτους; Πόσο καλά γνωρίζουμε την Ιστορία μας; Τι είναι το Σύνταγμα και πώς καθορίζει την ταυτότητά μας;

«Ο συνειδητοποιημένος θεατής δεν χάνει ούτε μια αράδα του διαλόγου, γιατί είναι σαν να ακούει τον εαυτό του. Το λιτό σκηνικό, το παιγνίδι με τους κύβους και τα μικρόφωνα,ο φωτισμός, η χορογραφία, όλα συνθέτουν μια παράσταση ουσιαστική, τολμηρή,αληθινή, γεμάτη νεανική ζωντάνια που φεύγει από τη σκηνή και καθηλώνει τον θεατή στη θέση του.»	Άννα Μαραγκού,	Ο Φιλελεύθερος,	10/10/21

Έχοντας στα χέρια τους ένα κείμενο που εμπνέεται από αρχειακό υλικό, θεωρητικά και λογοτεχνικά κείμενα και δημοσιογραφικά άρθρα, και αποτελείται εξ’ ολοκλήρου από προσωπικές αφηγήσεις και βιώματα, οι συντελεστές της σκηνικής αυτής πρότασης, αν και μιλούν για πολύ τοπικά θέματα, την ίδια στιγμή, με τον ειλικρινή και άμεσο τρόποαπεύθυνσής τους, αγγίζουν οικουμενικές πτυχές της ανθρώπινης φύσης.Η παράσταση, αποτελεί μια προσπάθεια κατανόησης αλλά και αμφισβήτησης των«δοσμένων» και των δεδομένων και μια απόπειρα επανεγγραφής των κυρίαρχων αφηγήσεων, με το βλέμμα στραμμένο προς το μέλλον της νέας γενιάς.Αυτή τη φορά η παράσταση επανέρχεται ανανεωμένη, κρατώντας την αρχική μορφή τηςκαι προσθέτοντας νέο υλικό το οποίο πηγάζει από την ανάγκη των συντελεστών να μιλήσουν για πράγματα που συνεχίζουν να συμβαίνουν στην χώρα μας. Ταυτόχρονα,​παρουσιάζεται με αγγλικούς υπέρτιτλους για να απευθυνθεί σε ένα μεγαλύτερο, μη ελληνόφωνο κοινό.Το Out of Necessity	έκανε πρεμιέρα στην Κύπρο τον Μάρτιο του 2021 (παρ.	Fresh TargetTheatre ) και λόγω της μεγάλης επιτυχίας που σημείωσε και της τεράστιας ανταπόκρισης του κοινού, συμπλήρωσε σχεδόν ένα χρόνο ζωής με συνεχόμενες	sold out παραστάσεις, και συνεχή ανανέωση υλικού μέχρι και τον Φεβρουάριο του 2022.

«Λουκία, τι σημαίνει είμαι Κυπραία;Σημαίνει... να χρησιμοποιείς συχνά τη λέξη... ‘τζιαι’!»

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

σύλληψη – σκηνοθεσία – δραματουργία / ΜΑΡΙΑ ΚΥΡΙΑΚΟΥ - ΜΑΡΙΑ ΒΑΡΝΑΚΚΙΔΟΥ

κείμενο παράστασης / ΜΑΡΙΑ ΚΥΡΙΑΚΟΥ, ΜΑΡΙΑ ΒΑΡΝΑΚΚΙΔΟΥ σε συνεργασία με τους ηθοποιούς

σκηνικά – κοστούμια / ΚΩΝΣΤΑΝΤΙΝΑ ΑΝΔΡΕΟΥ

σχεδιασμός ηχητικού τοπίου / ΠΑΝΟΣ ΜΠΑΡΤΖΗΣ

σχεδιασμός φωτισμών / ΒΑΣΙΛΗΣ ΠΕΤΕΙΝΑΡΗΣ

έρευνα υλικού – βοηθός σκηνοθέτη – τεχνική υποστήριξη / ΕΥΗ ΧΑΤΖΗΠΙΕΡΗ

επί σκηνής / ΑΝΤΡΙΑ ΖΕΝΙΟΥ, ΕΛΕΝΑ ΚΑΛΛΙΝΙΚΟΥ, ΓΙΩΡΓΟΣ ΚΥΡΙΑΚΟΥ, ΜΑΡΙΝΑ ΜΑΚΡΗ,ΦΟΙΒΟΣ ΠΑΠΑΚΩΣΤΑΣ, ΛΟΥΚΙΑ ΠΙΕΡΙΔΟΥ

---
title: η δημοκρατια του μπακλαβα
startDate: 2023-05-18
endDate: 2023-05-20
nicosia_dates: ''
limassol_dates: 2023-05-18, 2023-05-19, 2023-05-20
larnaca_dates: ''
famagusta_dates: ''
paphos_dates: ''
city: Limassol
event_image: "/images/uploads/i-dimokratia-tou-mpaklava_1.jpg"
cover_image: ''
gallery_images:
- "/images/uploads/i-dimokratia-tou-mpaklava_5.jpg"
- "/images/uploads/i-dimokratia-tou-mpaklava_4.jpg"
- "/images/uploads/i-dimokratia-tou-mpaklava_3.jpg"
- "/images/uploads/i-dimokratia-tou-mpaklava_2.jpg"
category: Comedy
extended: false
critic_link: ''
critic_title: ''
critic_p: ''
theatres:
- theatres/rialto.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

H σουρεαλιστική - sold out - κωμωδία του Φεστιβάλ Αθηνών, που συζητήθηκε όσο καμία άλλη, έρχεται στο θέατρο Ριάλτο στη Λεμεσό.

Ένα μεικτό ελληνοτουρκικό ζευγάρι, η Σοφία και ο Φατίχ, δύο νέοι άνθρωποι που γνωρίστηκαν και ερωτεύτηκαν ως φοιτητές σε μια ουδέτερη χώρα της Δύσης, ιδρύουν μια επιχείρηση, ένα μπακλαβατζίδικο, στην ιστορική πόλη του Μεσολογγίου. Όταν όμως βρεθούν αντιμέτωποι με την παραδοσιακή εχθρότητα ανάμεσα στις δύο χώρες, αποφασίζουν να ανακηρύξουν την επιχείρηση τους σε ανεξάρτητο κράτος. Ένα ρομαντικό εγχείρημα, καταδικασμένο εξαρχής να αποτύχει.

Μια ομάδα «ερευνητών» καλείται επί σκηνής να αναδομήσει την ιστορία του μικροσκοπικού αυτού έθνους, τη γέννηση, τις συγκρούσεις και την κληρονομιά του. Με άξονα μια σειρά από φανταστικές, σουρεαλιστικές και κωμικές καταστάσεις, δύο νέοι ανθρώποι προσπαθούν να απαλλαγούν από το βάρος αιώνιων στερεοτύπων εχθρότητας και να εφεύρουν για τον εαυτό τους μια νέα ταυτότητα.

Η «Δημοκρατία του Μπακλαβά» είναι ένα απρόσμενα ξεκαρδιστικό θεατρικό ψευδοντοκιμαντέρ, που αν και αντλεί έμπνευση από τα ιστορικά γεγονότα του 1821, τοποθετείται στο σύγχρονο, ψηφιακά διασυνδεδεμένο, κόσμο μας διερευνώντας ζητήματα ταυτότητας και πολιτικής οργάνωσης, μέσα από το φίλτρο του σήμερα.

**Πλοκή:**  Η Δημοκρατία του Μπακλαβά ήταν ένα ψηφιακό μικρό έθνος, εγκατεστημένο αρχικά στην μαρτυρική πόλη του Μεσολογγίου.

Ιδρύθηκε από τον επιχειρηματία Fatih Demir και την μαθηματικό Σοφία Παπαδάκη. Οι δυό τους αναδείχθηκαν πρόεδρος και αντιπρόεδρος του νέου κράτους στην πρώτη διακήρυξη ανεξαρτησίας. Η Δημοκρατία του Μπακλαβά είχε τη δική της κυβέρνηση, νόμισμα και δημόσιες υπηρεσίες. Ωστόσο, ποτέ δεν αναγνωρίστηκε επίσημα ως κυρίαρχο κράτος από καμία χώρα του κόσμου. Θεωρήθηκε από την ελληνική κυβέρνηση τέχνασμα για να συγκεντρώσει χρήματα από τουρίστες, αποφεύγοντας την εθνική φορολογία και καταλήφθηκε από τις ελληνικές αστυνομικές δυνάμεις στις 26 Ιουλίου της επόμενης χρονιάς της ίδρυσής της.

Από την πρώτη στιγμή της κατάλυσής της, η ιστορία της «Δημοκρατίας του μπακλαβά» έχει αποτελέσει αντικείμενο έρευνας ντοκιμαντέρ. Σήμερα αποτελεί το ελντοράντο για τους φανατικούς μεταλλευτές κρυπτονομισμάτων,καθώς ένα μεγάλο πόσο βρίσκεται ακόμα θαμμένο στις στάχτες της.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σύλληψη | Σκηνοθεσία:_** Ανέστης Αζάς  
**_Κείμενο:_** Γεράσιμος Μπέκας, Μιχάλης Πητίδης, Ανέστης Αζάς  
**_Βοηθός σκηνοθέτη | Δραματουργική Συνεργασία:_** Μιχάλης Πητίδης  
**_Σκηνογραφία:_** Ελένη Στρούλια  
**_Συνεργασία στη σκηνογραφία:_** Ζαΐρα Φαληρέα  
**_Προσαρμογή Σκηνικών για το Αμφιθέατρο:_** David Negrin, Γεώργιος Κολιός  
**_Κοστούμια:_** Βασιλεία Ροζάνα  
**_Φώτα:_** Ελίζα Αλεξανδροπούλου  
**_Προσαρμογή φωτισμών για το Αμφιθέατρο:_** Δήμητρα Αλουτζανίδου  
**_Μουσική:_** Παναγιώτης Μανουηλίδης  
**_Χορογραφία:_** Ζωή Χατζηαντωνίου  
**_Βίντεο:_** Δημήτρης Ζάχος  
**_Φωτογραφίες Παράστασης:_** Πηνελόπη Γερασίμου  
**_Διεύθυνση Παραγωγής:_** Κωστής Παναγιωτόπουλος

**_Ηθοποιοί:_** Cem YigitÜzümoglu, Κατερίνα Μαυρογεώργη, Γιώργος Κατσής, Gary Salomon

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Πέμπτη 18 Μαϊου 2023 | Παρασκευή 19 Μαϊου 2023 | Σάββατο 20 Μαϊου 2023

**_Ώρα Έναρξης:_** 21:00

**_Τοποθεσία:_** [Θέατρο ΡΙΑΛΤΟ](?#map)

***

#### ΕΙΣΙΤΗΡΙΑ

**_Τιμή:_** €18 | €12

**_Προπώληση:_** Μέσω της ιστοσελίδας του [ΡΙΑΛΤΟ](https://rialto.interticket.com/program/i-djimokratia-tou-mpaklava-2778)
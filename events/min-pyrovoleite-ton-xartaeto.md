---
title: Μην πυροβολειτε τον χαρταετο
startDate: 2022-10-12
endDate: 2022-11-13
city: Nicosia, Pafos, Limassol
event_image: "/images/uploads/min-pyrovoleite_4.JPG"
cover_image: ''
gallery_images: []
category: Drama, Novel
extended: false
critic_link: ''
critic_title: ''
critic_p: ''
theatres:
- theatres/markidio-theatro.md
- theatres/theatro-maskarini.md
nicosia_dates: 2022-10-12, 2022-10-15, 2022-10-16, 2022-10-22, 2022-10-23, 2022-10-29,
  2022-10-30, 202-11-05, 2022-11-06, 2022-11-12, 2022-11-13, 2022-11-23
limassol_dates: '2022-11-09'
larnaca_dates: ''
famagusta_dates: ''
paphos_dates: '2022-11-03'

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> Έτσι με έμαθε εκείνο το αγόρι, να πετώ μαζί του φανταστικούς χαρταετούς. Πολύχρωμους χαρταετούς. Ελεύθερους.

Το θέατρο Αντίλογος κάνει πρεμιέρα στη φθινοπωρινή θεατρική σεζόν με την παραγωγή «Μην πυροβολείτε τον χαρταετό» βασισμένη στο πολυβραβευμένο βιβλίο της Φεριντέ Τσιτσέκογλου. Το «Μην πυροβολείτε τον χαρταετό» αποτελεί συνέχεια της ενασχόλησής του Αντίλογου με ιστορικές στιγμές της Κύπρου, της Ελλάδας και της Τουρκίας, εγχείρημα που το κοινό αγκάλιασε με θέρμη στις παραστάσεις «Μακρόνησος», «Επάγγελμα Πόρνη», «1958», «Περιμένοντας τον Γκοντό», «1964», αλλά και σε παράλληλες δράσεις που οργάνωσε το θέατρο Αντίλογος: συζητήσεις με ακαδημαϊκούς και ιστορικούς σε πανεπιστήμια, επιστημονικές ημερίδες και παραστάσεις στην κατεχόμενη Κύπρο.

Η επιλογή του συγκεκριμένου βιβλίου δεν είναι καθόλου τυχαία, μιας και η γραφή της Φεριντέ Τσιτσέκογλου αποτελεί εξαίρετο δείγμα της Τουρκικής λογοτεχνίας. Αποτελεί εξαιρετική τιμή το γεγονός ότι η κ. Τσιτσέκογλου, εμπιστεύτηκε το θέατρο Αντίλογος και συναίνεσέ για πρώτη φορά στη μεταφορά του έργου της «Μην πυροβολείτε τον χαρταετό» στο θέατρο. Σκοπός και στόχος της δημιουργικής αυτής σύμπραξης, για ακόμη μια φορά, η τέχνη του θεάτρου να αποτελέσει γέφυρα συμφιλίωσης και κατανόησης. Δεν είναι τυχαίο που σε αυτή την παραγωγή συνυπάρχουν, συν δημιουργούν και συνεργάζονται καλλιτέχνες από την Κύπρο – Ελληνοκύπριοι και Τουρκοκύπριοι- από την Ελλάδα και την Τουρκία.

**Το έργο:** Με την επικράτηση της δικτατορίας του Εβρέν στην Τουρκία, στις 12 Σεπτεμβρίου 1980, η Φεριντέ Τσιτσέκογλου συλλαμβάνεται και φυλακίζεται για τέσσερα χρόνια. Στο βιβλίο της «Μην πυροβολείτε τον χαρταετό» παρουσιάζει εικόνες από τη ζωή των φυλακισμένων γυναικών μέσα από τα μάτια του Μπαρής, του μικρού αγοριού κάποιας κρατουμένης. Μια διεισδυτική εικονογράφηση της ζωής, όχι μόνο μέσα στη φυλακή αλλά κι έξω απ' αυτήν, με την πολυτάραχη περίοδο της χούντας στην Τουρκία να περνά μέσα από τη ζωή αυτών των γυναικών.

Το έργο αφορά στην ιστορία του μικρού Μπαρής , που κλείστηκε (γιατί δεν υπήρχε άλλη λύση) στη φυλακή με την μητέρα του. Εκεί ζει και αναπτύσσει φιλικές σχέσεις με μια πολιτική κρατούμενη, την Ίντζη. Όταν αποφυλακίζεται η κοπέλα, ο μικρός , αρχίζει να της γράφει φανταστικά γράμματα. Ανεξάντλητα ελεύθερος στην ψυχή. Αυτό χαρακτηρίζει τον Μπαρής που το όνομα του έχει μέσα ....Ειρήνη. Και είναι σαν να έχει κλέψει αυτό το παιδί, το φως που περιβάλει τον κόσμο ολόκληρο, φυλακίζοντας το, στην κυριολεξία μέσα σε τέσσερα ντουβάρια.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Δημήτρης Δεγαΐτης  
**_Διασκευή / θεατρικό κείμενο:_** Άνδρη Θεοδότου  
**_Σχεδιασμός Φωτισμού:_** Βασίλης Πετεινάρης  
**_Χειρισμός φωτισμού:_** Κ.Σ. Ηχοτεχνική Εκδηλώσεις Λτδ  
**_Σκηνογραφία / Ενδυματολογία:_** Μαρίζα Παρτζίλη  
**_Μουσική επιμέλεια και διδασκαλία:_** Izel Seylani  
**_Φωτογράφιση:_** Χρίστος Αβρααμίδης  
**_Video Art:_** Γιώργος Αλεξάνδρου  
**_Οπτικογράφηση – editing:_** Γιώργος Αλεξάνδρου  
**_Βοηθός σκηνοθέτη:_** Έλυα Παλάτου  
**_Σχεδιασμός Προωθητικού Υλικού & Προγράμματος:_** Νεόφυτος Αβραάμ

**_Επί σκηνής:_** Πηνελόπη Βασιλείου Σαββίνα Γεωργίου , Κλείτος Κωμοδίκης ,Γιάννα Λευκάτη, Χριστίνα Χριστόφια και ο Αντρέας Τσακκιστός

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμιέρα:_** Τετάρτη, 12 Οκτωβρίου 2022 στις 8 το βράδυ

**_Τακτικές παραστάσεις:_** Κάθε Σάββατο και Κυριακή μέχρι τις 13 Νοεμβρίου

**_Ώρα έναρξης:_** Σάββατο στις 20:00 | Κυριακή στις 19:00

**_Τοποθεσία:_** [Θέατρο ΜΑΣΚΑΡΙΝΙ](?#map)

**Επιπλέον παράσταση Τετάρτη 23 Νοεμβρίου στις 20:00 στο Πανόραμα Ιδαλίου**

***

**ΠΑΦΟΣ**

**_Ημερομηνία:_** Πέμπτη 3 Νοεμβρίου 2022

**_Ώρα έναρξης:_** 20:30

**_Τοποθεσία:_** [Μαρκίδειο Θέατρο](?#map)

***

**ΛΕΜΕΣΟΣ**

**_Ημερομηνία:_** Τετάρτη 9 Νοεμβρίου 2022

**_Ώρα έναρξης:_** 20:30

**_Τοποθεσία:_** Λανίτειο Γυμνάσιο

**_Διάρκεια:_** 75 λεπτά

**_Καταλληλότητα:_** Ανω των 10 ετών

***

#### ΕΙΣΙΤΗΡΙΑ

**_Τιμές:_** €13 / €10

**_Προπώληση εισιτηρίων:_** Απο την ιστοσελίδα της[ SoldOut Tickets](https://www.soldoutticketbox.com/dont-let-them-shoot-the-kite-theatro-antilogos-2022/?lang=en) και όλα τα καταστήματα Stephanis - Electronics

**_Πληροφορίες και κρατήσεις:_** Στο τηλέφωνο 99251331
---
title: κοινη ησυχια
startDate: 2023-01-13
endDate: 2023-01-22
nicosia_dates: 2023-01-13, 2023-01-14, 2023-01-15, 2023-01-20, 2023-01-21, 2023-01-22
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/koini-isyxia.jpg"
cover_image: "/images/uploads/koini-isyxia.jpg"
gallery_images: []
category: Musical
extended: false
critic_link: ''
critic_title: ''
critic_p: ''
theatres:
- theatres/dimotiko-theatro-strovolou.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Μετά από αλλεπάλληλα sold out και ενθουσιώδεις κριτικές, η παράσταση που αγαπήθηκε από χιλιάδες θεατές στην Αθήνα, έρχεται για περιορισμένες παραστάσεις στην Κύπρο.

Η «Κοινή ησυχία» είναι μια παράσταση για όλους, μικρούς και μεγάλους. Για όσους ονειρεύονται, αντιστέκονται, προσπαθούν, είναι μια πάλη ενάντια στην καθημερινότητα, ένα τρυφερό χάδι, μια επαναστατική ορμή. Και αν μέσα στην καραντίνα η «κοινή ησυχία» μας φαινόταν «προφητική», σήμερα, 2,5 χρόνια, μετά έχει αλλάξει, έχει μετουσιωθεί σε ένα μουσικοθεατρικό θαύμα. Σε μια αίσθηση απελευθερωμένης ανυπακοής απέναντι σε οτιδήποτε εγκλωβίζει τις ευαισθησίες μας, ένα ριζοσπαστικό ρομαντισμό.

Μια μουσική παράσταση για την αλληλεγγύη, τη συντροφικότητα, την αγάπη.

Ο Βασίλης Παπακωνσταντίνου και ο Οδυσσέας Ιωάννου, μετά την τεράστια επιτυχία του εμβληματικού «9:05», συναντιούνται ξανά επί σκηνής. Και αν στο «9:05» το θέμα ήταν η πραγματικότητα, στην «Κοινή Ησυχία» το θέμα είναι το όνειρο.

«Δεν ονειρευόμαστε κάτι για να γίνει, ονειρευόμαστε για να κοιτάμε ψηλά!»

Αυτή τη φορά συνοδοιπόρος τους είναι η Ελένη Ράντου (υπογράφει την πρώτη της σκηνοθεσία στο θέατρο), και οι ηθοποιοί Σοφία Πανάγου και Νίκος Βατικιώτης.

Στην πρώτη του θεατρική συνάντηση με την Ελένη Ράντου ο Βασίλης Παπακωνσταντίνου, με την συνοδεία ζωντανής ορχήστρας, ερμηνεύει σπουδαία τραγούδια, κάποια από το προσωπικό του ρεπερτόριο και άλλα από την ακριβή κληρονομιά του ελληνικού τραγουδιού, ενώ το κείμενο του Οδυσσέα Ιωάννου είναι ένα καινούριο ταξίδι που αναζητάει τα χαμένα μας όνειρα, τις ματαιωμένες προσδοκίες μας.

Μας προτρέπουν «να αρχίσουμε ξανά να λέμε πιο όμορφα πράγματα», να ξεφύγουμε από την «Κοινή ησυχία»…

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Παρασκευή 13 Ιανουαρίου 2023 | Σάββατο 14 Ιανουαρίου 2023 | Κυριακή 15 Ιανουαρίου 2023 | Παρασκευή 20 Ιανουαρίου 2023 | Σάββατο 21 Ιανουαρίου 2023 | Κυριακή 22 Ιανουρίου 2023

**_Ώρα έναρξης:_** 21:00 | Κυριακή στις 20:00

**_Τοποθεσία:_** [Δημοτικό Θέατρο Στροβόλου](?#map)

**_Διάρκεια:_** 2.30 ώρες με διάλειμμα

***

#### ΕΙΣΙΤΗΡΙΑ

**_Τιμή:_** ΖΩΝΗ Α €30 | ΖΩΝΗ Β €25 | ΖΩΝΗ Γ €20

**_Προπώληση:_** Μέσω της ιστοσελίδας της [Soldout](https://www.soldoutticketbox.com/vasilis-papakonstantinou-koini-isixia-2023/?lang=el) και σε όλα τα καταστήματα Stephanis
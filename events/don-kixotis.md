---
title: ΔΟΝ ΚΙΧΩΤΗΣ
city: nicosia
startDate: 2023-09-29T21:00:00.000Z
endDate: 2023-10-27T21:00:00.000Z
nicosia_dates: >-
  2023-09-30,2023-10-7, 2023-10-14, 2023-10-21, 2023-10-28,
  2023-11-4,2023-11-11,2023-11-18,2023-11-25
category: children
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

#### Δον Κιχώτης «Θα τον αλλάξουμε τον κόσμο»!Το κλασικό λογοτεχνικό αριστούργημα, έρχεται στην παιδική θεατρική σκηνή του Θεάτρου Αντίλογος.Το θέατρο Αντίλογος, πιστό στο ραντεβού του με τους μικρούς φίλους του θέατρου, ξεκινάει το φθινόπωρο με τη νέα παιδική παραγωγή «Δον Κιχώτης», το κλασικό λογοτεχνικό αριστούργημα του Ισπανού συγγραφέα, Μιγκέλ ντε Θερβάντες, σε θεατρική διασκευή και σκηνοθεσία της Ειρήνης Ανδρονίκου.Ένας αλλόκοτος ονειροπαρμένος ιππότης κινείται ανάμεσά μας. Μαγειρεύει στην κουζίνα μας, κάθεται στο σαλόνι μας, ανοίγει την πόρτα του παιδικού μας δωματίου και παίζει με όλα μας τα παιχνίδια. Σαν παιδάκι, μόνο που είναι μεγάλος πια. Η όψη του είναι αστεία μας προκαλεί γέλιο. Αν όμως κοιτάξεις προσεκτικά θα δεις τα θλιμμένα τουμάτια. Tο είδωλο του στον καθρέφτη είναι ίδιο με το δικό σου. Ακόμα και η φωνή του μοιάζει με την δική σου.-Τι γυρεύεις εδώ ιππότη με την θλιμμένη όψη;-Ήρθα για να αλλάξω τον κόσμο.-Είσαι τρελός.-Να θες να αλλάξεις τον κόσμο, δεν είναι τρέλα, ούτε ουτοπία. Είναι δικαιοσύνη!Ο ασυμβίβαστος ήρωας διασκεδάζει μικρούς και μεγάλους με την αμετανόητη παιδική ονειροφαντασία του προσπαθώντας να αλλάξει τον κόσμο. Το θέατρο βοηθά τα παιδιά να απελευθερώσουν τη φαντασία τους. Διδάσκει αξίες, μιλά για τη φιλία, τη αλληλεγγύη, τον εθελοντισμό. Θίγει με κατανοητό τρόπο καθημερινά θέματα. Το παιδικό θέατρο συντελεί στην καλύτερη έκφραση των συναισθημάτων και αναπτύσσει την κοινωνικότητα.Για τα παιδιά που ονειρεύονται ένα καλύτερο κι ομορφότερο μέλλον. Γεμάτο χαρά, αγάπη και δικαιοσύνη. Για τα παιδιά της καρδιάς.

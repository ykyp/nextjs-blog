---
title: ΛΗΘΗ
startDate: 2021-12-11
endDate: 2021-12-15
city: Nicosia
event_image: "/images/uploads/lithi.png"
category: Drama

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η θεατρική ομάδα «Λουμπάγκο» επιστρέφει και παρουσιάζει στην Κύπρο το εμβληματικό έργο του θεατρικού συγγραφέα Δημήτρη Δημητριάδη «Λήθη», εκδόσεις «Σαιξπηρικόν» 2011. Η Λήθη αποτελεί ουσιαστικά πέντε θεατρικούς μονολόγους: Ήττα, Μνήμη, Μετάνοια, Τέχνη, Λήθη. Το έργο εμπνέεται από όλα όσα βιώνουν οι άνθρωποι στην εποχή της κρίσης, της διαφθοράς, της παρακμής, της μετριότητας, μα είναι ένα έργο από το πουθενά στο πουθενά: 

> «Τώρα αρχίζω. Ακούστε με. Έρχομαι από πουθενά».

Ο χώρος της παράστασης δεν είναι τυχαίος, καθώς το Έρμα συνδέεται άμεσα με το βιβλίο στην εντός των τειχών Λευκωσία, μια περιοχή που συμπυκνώνει τους πέντε μονολόγους του Δημητριάδη. Δεν είναι χώρος θεατρικός, μα ξυπνά αναμνήσεις ιστοριών και έντονες μνήμες από συγκεκριμένα γεγονότα, που τονίζουν την ύπαρξη της λήθης στην κοινωνία στην οποία απευθύνεται η παράσταση. Το γεγονός, ο χώρος, οι χαρακτήρες, η μουσική, ο χορός, το θέατρο, είναι άρρηκτα συνδεδεμένα με το ίδιο το κείμενο.

Κατά τον ίδιο τον Δημητριάδη, η «Λήθη», είναι το στάδιο όπου φτάνει ένας άνθρωπος όταν έχει υπερβεί όλα όσα έχει ζήσει, όταν έχει εποπτεία της ζωής του: 

> «Η Εξαφάνιση. Αυτή είναι η δόξα μου. Και η δική σας. Κοιτάξτε την. Η δόξα του σώματος». 

Η παράσταση απαιτεί την ενεργό συμμετοχή του κοινού μα και του χώρου στον οποίο πρόκειται να παρουσιαστεί.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Ομάδα Λουμπάγκο  
**_Κίνηση:_** Εύα Καλομοίρη  
**_Μουσική:_** Ερμής Μιχαήλ  
**_Κοστούμια:_** Στέλλα Μακρίδου  
**_Ηθοποιοί:_** Γιόλα Κλείτου, Τζούλη Γρηγορίου, Μικαέλλα Θεοδουλίδου, Εύα Καλομοίρη, Θέκλα Φλουρή

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ:

**_Ημερομηνίες:_** Σάββατο 11 Δεκεμβρίου 2021 - Τετάρτη 15 Δεκεμβρίου 2021  
**_Ώρα έναρξης:_** 20.30  
**_Τοποθεσία:_** Βιβλιοπωλείο – Καφεαναγνωστήριο «Το Έρμα»

***

#### ΕΙΣΙΤΗΡΙΑ

**_Τιμή:_** €8  
\- Τηλεφωνο κρατήσεων: 22 346770
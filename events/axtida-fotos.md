---
title: ΑΧΤΙΔΑ ΦΩΤΟΣ
city: 'nicosia, limassol'
startDate: 2023-11-10T22:00:00.000Z
endDate: 2023-12-16T22:00:00.000Z
nicosia_dates: >-
  2023-11-11,2023-11-12,2023-11-18,2023-11-19,2023-11-25,2023-11-26,2023-12-02,2023-12-03,2023-12-09,2023-12-10,2023-12-16,2023-12-17
limassol_dates: 2023-12-5
category: drama
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Σατιρικό θέατρο	συμπληρώνει φέτος 40 χρόνια δημιουργικής πορείας και καλλιτεχνικής προσφοράς στα πολιτιστικά δρώμενα της Κύπρου και ανεβάζει στην Κεντρική Σκηνή	το συγκινητικό έργο «Αχτίδα Φωτός» («	Silver Lining »), της Σάντι Τόκσβικ.	Την σκηνοθεσία του έργου υπογράφει	ο Νεοκλής	Νεοκλέους	και πρωταγωνιστούν	οι κυρίες Δέσποινα Μπεμπεδέλη, Λένια Σορόκου, Πόπη Αβραάμ, Έρικα Μπεγέτη και Ιωάννα Σιαφκάλη.Ένας Οίκος Ευγηρίας της πόλης Gravesend. Και ενώ η χώρα τελεί υπό καθεστώς έκτακτης ανάγκης, λόγω έντονων καιρικών συνθηκών, πέντε ηλικιωμένες γυναίκες και ένα νεαρό κορίτσι που τις φροντίζει, παραμένουν αβοήθητες, ξεχασμένες και εγκλωβισμένες. Σε μια σκοτεινή και θυελλώδη νύχτα σαν αυτή, μοιράζονται αναμνήσεις, μυστικά, αγωνίες, τα λάθη αλλά και σωστά της ζωής τους. Και όταν συνειδητοποιούν ότι κανένας άλλος δεν πρόκειται να νοιαστεί, αναλαμβάνουν για ακόμα μια φορά την ευθύνη της μοίρας τους και σχεδιάζουν τη δική τους «έξοδο».Το έργο «Αχτίδα Φωτός» δίνει μια γροθιά στο στομάχι για τα κακώς κείμενα της κοινωνίας μας, προβάλλοντας μέσα από τη σάτιρα τα κενά του συστήματος μας και την απαξίωση ομάδας ανθρώπων, που για κάποιους ίσως να αποτελούν μονάχα βάρος, παρά πυλώνα της ύπαρξης μας και της κληρονομιάς μας, με αποτέλεσμα να παραγκωνίζονται μέρα με τη μέρα.Έξι υπέροχες γυναίκες που έχουν εγκαταλειφθεί στη μοναξιά και τη θλίψη, αγωνίζονται για την επιβίωσή τους.	Μέσα από αναταραχές, εντάσεις, συγκινήσεις,	ανατροπές αλλά και αστείρευτο χιούμορ, χτίζουν μια ουσιαστική σχέση.	Μια σχέση που μεγαλώνει λόγω του αδιέξοδου	που δημιουργεί	η πλημμύρα,	και που αντλεί δύναμη από την γνώση του παρελθόντος. Γεμάτες εμπειρίες, δίνουν μαθήματα ζωής καθώς	εξακολουθούν να αγωνίζονται για το αύριο και προσπαθούν, με σοφία πλέον, να διαλέξουν τον καλύτερο δρόμο. Γι' αυτές ηζωή δεν δύναται να τελειώσει μέσα σε ένα πλαίσιο εγκλωβισμού και απαξίωσης.	Γιατί το να ανήκεις στην τρίτη ηλικία δεν σημαίνει ότι είσαι ανιαρός, περιττός ή «τελειωμένος».

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Σκηνοθεσία:	Νεοκλής Νεοκλέους

Μετάφραση:	Μαριάννα Καυκαρίδου / Εστέλα Τεμπριώτη

Σκηνογραφία:	Σάββας Μυλωνάς

Ενδυματολογία:	Ρέα Ολυμπίου

Μουσική Επένδυση:	Μαριάννα Καυκαρίδου

Σχεδιασμός Φωτισμού:	Καρολίνα Σπύρου

Βοηθός Σκηνοθέτη:	Μαρία Πισιήλη

Φωτογραφίες/	Trailer Παράστασης:	Χριστίνα Τρύφωνος

Σχεδιασμός Αφίσας και Προγράμματος: Μάριος Χριστοφορίδης

Κατασκευή Σκηνικού:	Γιώργος Χριστιανόπουλος

ΤΟΥΣ ΡΟΛΟΥΣ ΕΡΜΗΝΕΥΟΥΝ:Δέσποινα Μπεμπεδέλη, Λένια Σορόκου, Πόπη Αβραάμ, Έρικα Μπεγέτη, Ιωάννα Σιαφκάλη,Χρυσταλλένια Παπαδημήτρη, Μιχάλης Αναγιωτός

Ευχαριστίες στον Βασίλη Μιχαήλ για την ηχογράφηση του Εκφωνητή

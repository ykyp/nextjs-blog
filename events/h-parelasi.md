---
title: Η ΠΑΡΕΛΑΣΗ
startDate: 2022-05-02
endDate: 2022-05-16
city: Nicosia
event_image: "/images/uploads/Η παρελαση.jpg"
cover_image: ''
category: Drama
gallery_1: ''
gallery_2: ''
gallery_3: ''
extended: false
critic_link: ''
critic_title: ''
critic_p: ''
theatres:
- theatres/herb-bar.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Δύο αδέλφια, η Ζωή και ο Άρης, ζουν, εδώ και χρόνια, έγκλειστα σε ένα δωμάτιο και παρακολουθούν από το παράθυρό τους ένα πλήθος ανθρώπων να συγκεντρώνεται υποθέτοντας πως προετοιμάζεται μία παρέλαση.

Μέσα σε αυτό το δωμάτιο-καταφύγιο, «συνομιλούν» από απόσταση με την ίδια την πόλη και ταυτόχρονα κρύβονται από αυτήν. Ο χρόνος περνά, φαίνεται αιώνιος. Όνειρα, μοναξιά, φόβοι και ελπίδες συνθέτουν το παζλ της καθημερινότητάς τους.

Περιμένοντας, λοιπόν. να ξεκινήσει η παρέλαση, συγκρούονται, συμφιλιώνονται, παίζουν, γελούν, τσακώνονται και ανακαλύπτουν ξανά ο ένας τον άλλον. Η παρέλαση, αλλά και η πραγματική εξέλιξή της, γίνεται αφορμή για να θυμηθούν πως η ζωή κερδίζεται και κυρίως συμβαίνει τώρα και σήμερα.

Ο χώρος δίνει την αίσθηση ενός πραγματικού σπιτιού, με παράθυρα και μπαλκόνι με θέα μία περιοχή γεμάτη με σημαίες, φυλάκια, μνημεία και χώρος εορτασμού των εθνικών μας επετείων.

Το έργο γίνεται αφορμή σχολιασμού της συνθήκης του εγκλεισμού, της αυτοπραγμάτωσης, της ελευθερίας της σκέψης, της αγάπης για μένα και για σένα, και κυρίως του πώς μπορούμε να ονειρευτούμε ξανά, μαζί, το αύριο!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Συγγραφέας:_** Λούλα Αναγνωστάκη  
**_Διασκευή/ Σκηνοθεσία:_** Βαλεντίνος Κόκκινος  
**_Σκηνικά/Κοστούμια:_** Σωσάννα Τομάζου  
**_Φωτογραφία:_** Δημήτρης Λούτσιος  
**_Οπτική Επικοινωνία:_** Μάριος Χριστοφορίδης

**_Ηθοποιοί:_** Ειρήνη Ανδρονίκου, Ανδρέας Κούτσουμπας

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμιέρα_**: Δευτέρα 2 Μαΐου στις 20:30

**_Παραστάσεις_**: 3, 8, 9, 10, 15 & 16 Μαΐου 

**_Ώρα έναρξης:_** 20:30

**_Τοποθεσία:_** Herb Bar (οδός Ασκληπιού 36, ΤΚ 1011, περιοχή Φανερωμένης, παλιά Λευκωσία, έναντι πρώην Symbols)

***

#### ΕΙΣΙΤΗΡΙΑ

**_Τιμή_**: 12 € (κανονικό) /10 € (φοιτητές, μαθητές, στρατιώτες, συνταξιούχοι, άνεργοι)

**_Πληροφορίες / Κρατήσεις:_** 99 887569
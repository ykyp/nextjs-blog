---
title: Still! ενα αγαλμα που γυρισε τον κοσμο
startDate: 2022-05-14T00:00:00+03:00
endDate: 2022-05-14T00:00:00+03:00
city: Nicosia
event_image: "/images/uploads/still.jpg"
category: Children
cover_image: ''
gallery_1: "/images/uploads/pediko.jpeg"
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Διεθνές Φεστιβάλ Λευκωσίας 2021 συνεχίζει τις δράσεις του και μέσα στο 2022! Επαναλαμβάνει για δύο παραστάσεις την επιτυχία για μικρά και μεγάλα παιδιά με θέμα του ένα άγαλμα κι ένα κορίτσι που γίνονται φίλοι παντοτινοί και γυρίζουν παρέα τον κόσμο.

Ο σκηνοθέτης Κώστας Σιλβέστρος και ο χορογράφος Παναγιώτης Τοφή παρασύρονται από την ιστορία που επινόησε ο στιχουργός Σταύρος Σταύρου και με όχημά τους την πρωτότυπη μουσική του κορυφαίου Έλληνα πιανίστα και συνθέτη Θοδωρή Οικονόμου δημιουργούν μια πανδαισία μουσικών, εικόνων και χρωμάτων.

Μια παράσταση για θεατές από 0 χρόνων, που μπορούν να παρακολουθήσουν άτομα κάθε ηλικίας και εθνικότητας. Ο λόγος δεν αποτελεί εμπόδιο, αφού η γλώσσα που χρησιμοποιείται στην παράσταση είναι φανταστική. Πρόκειται για μια γλώσσα που έχει επινοηθεί ειδικά για την παράσταση αυτή.

Ένα κορίτσι σε μια βάρκα ξεκινάει το ταξίδι του προς το άγνωστο, προσπαθώντας να ξεφύγει από τη φρίκη του πολέμου. Βρίσκει καταφύγιο σε μια άγνωστη χώρα και ξεκουράζεται σε ένα παγκάκι, κάτω από ένα άγαλμα-στρατιώτη. Πολύ σύντομα μια τρελή αποκάλυψη ανατρέπει τα πάντα: πρόκειται για ένα άγαλμα που έχει ζωή! Μπορεί άραγε ένα άγαλμα και ένα κορίτσι να γίνουν φίλοι παντοτινοί και να γυρίσουν μαζί τον κόσμο; Μπορεί το κορίτσι να μάθει στο άγαλμα πώς είναι να ζεις αληθινά και να το πείσει να αφήσει από το χέρι του για πάντα το σπαθί που κρατάει;

Ένας έργο ύμνος στην ειρήνη, την φιλία, την αποδοχή της διαφορετικότητας, καθώς και τη δύναμη της πραγματικής αγάπης!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Ιστορία / Στίχοι:_** Σταύρος Σταύρου  
**_Σκηνοθεσία / Χορογραφία:_** Κώστας Σιλβέστρος & Παναγιώτης Τοφή  
**_Μουσική σύνθεση / Επί σκηνής:_** Θοδωρής Οικονόμου  
**_Σκηνικά / Κοστούμια:_** Κωνσταντίνα Ανδρέου  
**_Σχεδιασμός προβολών:_** Άννα Φωτιάδου  
**_Φωτισμοί:_** Βασίλης Πετεινάρης  
**_Βοηθός σκηνοθέτη / Φωνητική διδασκαλία:_** Κωνσταντίνος Ανδρονίκου  
**_Μουσική εκτέλεση κατά τη διάρκεια των προβών:_** Ανδρέας Μιχαλόπουλος

**_Ηθοποιοί:_** Αντρέας Κουτσόφτας, Χριστίνα Παπαδοπούλου και Άντονι Παπαμιχαήλ

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνίες:_** Σάββατο 14 Μαΐου 2022

**_Ώρα έναρξης:_** Διπλή παράσταση στις 16:00 και 18:00

**_Τοποθεσία:_** [Δημοτικό Θέατρο Λευκωσίας](https://www.google.com/maps/place/%CE%94%CE%B7%CE%BC%CE%BF%CF%84%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF+%CE%9B%CE%B5%CF%85%CE%BA%CF%89%CF%83%CE%AF%CE%B1%CF%82+(Nicosia+Municipal+Theatre)/@35.1726385,33.3531332,17z/data=!3m1!4b1!4m5!3m4!1s0x14de17519633b289:0xf4e085228ec10fda!8m2!3d35.1726385!4d33.3553219 "https://www.google.com/maps/place/%CE%94%CE%B7%CE%BC%CE%BF%CF%84%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF+%CE%9B%CE%B5%CF%85%CE%BA%CF%89%CF%83%CE%AF%CE%B1%CF%82+(Nicosia+Municipal+Theatre)/@35.1726385,33.3531332,17z/data=!3m1!4b1!4m5!3m4!1s0x14de17519633b289:0xf4e085228ec10fda!8m2!3d35.1726385!4d33.3553219")

**_Διάρκεια:_** 60 λεπτά

***

#### ΕΙΣΙΤΗΡΙΑ

**_Τιμή:_** €10

**_Αγορά / Προπώληση:_** Απο την ιστοσελίδα της [Soldout ](https://www.soldoutticketbox.com/still-a-statue-that-travelled-the-world-march-2022/?lang=el "Soldout")και απο τα καταστήματα Stephanis
---
title: διεθνες φεστιβαλ λευκωσιας 2022
startDate: 2022-10-28
endDate: 2022-12-28
nicosia_dates: 2022-10-28, 2022-11-02, 2022-11-12, 2022-11-13, 2022-11-22, 2022-12-27,
  2022-12-28
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: ''
cover_image: ''
gallery_images: []
category: Drama, Tragedy, Children
extended: false
critic_link: ''
critic_title: ''
critic_p: ''
theatres:
- theatres/dimotiko-theatro-leukosias.md

---
#### ΠΑΡΑΣΤΑΣΕΙΣ ΘΕΑΤΡΟΥ

**Εθνικό Θέατρο του Ισραήλ (Habima)  
ΑΥΤΟΝ ΑΓΑΠΑ Η ΨΥΧΗ ΜΟΥ - Itai Segal  
Σκηνοθεσία: Moshe Kepten**

Ο Καλλιτεχνικός Διευθυντής του θεάτρου σκηνοθετεί το τελευταίο έργο του Itai Segal που βασίζεται στη τρομοκρατική ενέργεια στο "Bar Noar" της κοινότητας ΛΟΑΤΙ+ τον Αύγουστο του 2009 στο Τελ Αβίβ. Ο Amit Rahab (“Unorthodox” (Netflix)) πρωταγωνιστεί στο ρόλο του Jonathan , του ομοφυλόφιλου γιου μιας καθημερινής οικογένειας που φαντάζει αγαπημένη. Μιας οικογένειας, όμως, με μυστικά και πληγές από το παρελθόν, αγωνίες και καταστροφικές προκαταλήψεις.

**_Ημερομηνία:_** 28 Οκτωβρίου 2022

**_Ώρα έναρξης:_** 20:30

**_Τοποθεσία:_** [Δημοτικό Θέατρο Λευκωσίας](?#map)

***

**Η ΜΙΚΡΗ ΜΕΣΑ ΣΤΟ ΣΚΟΤΕΙΝΟ ΔΑΣΟΣ  
Philippe Minyana  
Σκηνοθεσία: Παντελής Δεντάκης**

Πρόκειται για μία καλλιτεχνική σύνθεση θεάτρου, μικρογλυπτικής, video art, κινηματογράφου και μουσικής που έλαβε μέρος στο Φεστιβάλ της Αβινιόν 2021. Πρόκειται για μια ελεύθερη διασκευή του μύθου «Πρόκνη και Φιλομήλα» από τις Μεταμορφώσεις του Οβίδιου, ο οποίος συναντάται και στη χαμένη τραγωδία του Σοφοκλή «Τηρεύς». Πρόκειται για τη μυθική ιστορία του βασιλιά της Θράκης, Τηρέα, ο οποίος παντρεύτηκε την Πρόκνη, κόρη του βασιλιά της Αθήνας. Η Πρόκνη, ζώντας μετά το γάμο της στη μακρινή Θράκη, νοσταλγεί την αδελφή της Φιλομήλα και ο Τηρέας αποφασίζει να τη φέρει για λίγο κοντά της. Στο ταξίδι για τη Θράκη όμως παρασύρεται από την ομορφιά της Φιλομήλας και τη βιάζει, εγκαταλείποντάς την σε μια καλύβα στο δάσος. Για να μην μαρτυρήσει σε κανέναν το έγκλημά του, της κόβει τη γλώσσα.

**_Ημερομηνία:_** 2 Νοεμβρίου 2022

**_Ώρα έναρξης:_** 20:30

**_Τοποθεσία:_** [Δημοτικό Θέατρο Λευκωσίας](?#map)

***

**ROUTES λ2  
Ελλάδας Ευαγγέλου  
Σκηνοθεσία: Μαρία Βαρνακκίδου**

Ένα θεατρικό δρώμενο, που αποτελεί συνέχεια του “Routes” που οι ίδιοι δημιουργοί έπλασαν το 2019 στο πλαίσιο του ευρωπαϊκού προγράμματος “Perform to Reform”, σε συνεργασία με την ACCEPT ΛΟΑΤΙ+ Κύπρου. Στόχος του δρώμενου, που θα πραγματοποιηθεί σε ένα λεωφορείο που θα κινείται στο ιστορικό κέντρο της Λευκωσίας, είναι να προβληθούν τα βιώματα ατόμων της ΛΟΑΤΙ+ κοινότητας μέσα από ιστορίες που συχνά παραμένουν στο περιθώριο.

**_Ημερομηνίες:_** 12 & 13 Νοεμβρίου 22

**_Ώρα έναρξης:_** Τριπλή παράσταση στις 17:30, 19:00 & 20:30

**​_Τοποθεσία: _**[Δημοτικό Θέατρο Λευκωσίας](?#map)

***

**Εταιρεία Θεατρικής Ανάπτυξης Λεμεσού  
Ο ΠΑΤΕΡΑΣ - Αύγουστου Στρίντμπεργκ  
Σκηνοθεσία: Nehir Demirel**

Τα θέματα που βασάνιζαν τον συγγραφέα το 1887, όπως η πατρότητα, οι σχέσεις των δύο φύλων και οι συγκρούσεις ανάμεσα στον πατέρα και την μητέρα για το μέλλον του παιδιού τους, αφορούν και προβληματίζουν ακόμη. Στο σαλόνι της οικογένειας που μας παρουσιάζει ο Στρίντμπεργκ μαίνεται ένας πόλεμος υπόγειος, που ξεσπά μπροστά στα μάτια των θεατών.

**_Ημερομηνία:_** 22 Νοεμβρίου 2022

**_Ώρα έναρξης:_** 20:30

**_Τοποθεσία:_** [Δημοτικό Θέατρο Λευκωσίας](?#map)

***

**STILL – ΕΝΑ ΑΓΑΛΜΑ ΠΟΥ ΓΥΡΙΣΕ ΤΟΝ ΚΟΣΜΟ  
Σταύρου Σταύρου και Θοδωρή Οικονόμου  
Σκηνοθεσία: Κώστας Σιλβέστρος**

Έχοντας ενθουσιάσει 6000 μικρούς και μεγάλους, η επιτυχημένη παραγωγή του περυσινού Φεστιβάλ, κλείνει το 2022 με δύο ακόμα παραστάσεις. Θέμα του έργου η φιλία ανάμεσα σε ένα κυνηγημένο από τον πόλεμο κορίτσι και σε ένα άγαλμα-στρατιώτη.

Το έργο υμνεί την ειρήνη, την αποδοχή της διαφορετικότητας, καθώς και τη δύναμη της πραγματικής αγάπης. Ο σκηνοθέτης Κώστας Σιλβέστρος και ο χορογράφος Παναγιώτης Τοφή συνθέτουν από κοινού την παράσταση παρασυρόμενοι από την ιστορία που επινόησε  ο στιχουργός Σταύρος Σταύρου και την πρωτότυπη μουσική του Έλληνα πιανίστα και συνθέτη Θοδωρή Οικονόμου.

**_Ημερομηνίες:_** 27 & 28 Δεκεμβρίου 22

**_Ώρα έναρξης:_** 17:00

**​_Τοποθεσία:_** [Δημοτικό Θέατρο Λευκωσίας](?#map)
---
title: Ο ΦΙΑΚΑΣ
city: 'nicosia, limassol,larnaca'
startDate: 2024-07-06T21:00:00.000Z
endDate: 2024-07-28T21:00:00.000Z
nicosia_dates: '2024-07-07,2024-07-13'
limassol_dates: '2024-07-11,2024-07-23,2024-07-25,2024-07-26,2024-07-29'
larnaca_dates: '2024-07-22'
event_image: /IMG_7540x.jpg
category: comedy
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Εταιρεία Θεατρικής Ανάπτυξης Λεμεσού ξεκινά την καλοκαιρινή της περιοδεία και παρουσιάζει “κωμωδία αστειοτάτη, γραφείσα εν Κωνσταντινουπόλει, το σωτήριον έτος 1870”, “Ο Φιάκας” του Δημοσθένη Μισιτζή.

Ένα πολύχρωμο και πολύβουο μπουλούκι με κατεργάρηδες υπηρέτες, βαρώνους, κοκώνες, απατεωνάκους, πλούσιες δεσποινίδες, δανειστές, ξεκινά από την Πόλη του 19ου αιώνα, κάνει στάση στη Λεμεσό του 21ου και με πολύ κέφι, τραγούδι, χορό και παιχνίδι ετοιμάζεται να στήσει «πανηγύρι» στις γειτονιές της Κύπρου. Το νου σας, να τους πετύχετε!

Ο Χαρίλαος Πλουτίδης ή Χαράλαμπος Πεταλούδης ή Φιάκας ζει παρασιτικά στην Κωνσταντινούπολη του 1870 βουτηγμένος στα χρέη. Κομψευόμενος και πανούργος, παριστάνει τον πλούσιο γόνο καλής οικογενείας και πολιορκεί ερωτικά την εύπιστη Ευανθία, προσβλέποντας στην προίκα της. Αυτή συνεπαρμένη από τα μυθιστορήματα της εποχής και ευφάνταστη, γίνεται εύκολα θύμα του. Ο υπηρέτης Γιάννης, η κοκόνα Φρόσω και η κα Καζαμία συντελούν στην κορύφωση της σπαρταριστής πλοκής, όταν ο Φιάκας, στα πρόθυρα του να αποκαλυφθεί η πραγματική του κατάσταση, αποφασίζει να υποδυθεί τον Γερμανό βαρόνο που βρίσκεται «incognito» στην Πόλη…

Μια σπαρταριστή Ελληνική κωμωδία ηθών, γραμμένη σε εξαιρετικά ενδιαφέρουσα γλώσσα, όπου το τοπικό ιδίωμα της Κωνσταντινούπολης μπλέκεται με τη «λόγια γλώσσα» του 19ου αιώνα. Το έργο σατιρίζει με εξαιρετικά εύστοχο τρόπο τις υπερβολές της Κωνσταντινουπολίτικης κοινωνίας της εποχής, με πολλές ανατροπές και σκηνικές εκπλήξεις, που έχουν σαφείς αναφορές στο σήμερα!

Η πρεμιέρα είναι προγραμματισμένη για τις 07 Ιουλίου 2024 στο Δημοτικό Αμφιθέατρο Λακατάμιας, ενώ παράσταση θα πραγματοποιηθεί και στα πλαίσια του 27ου Πολιτιστικού Φεστιβάλ Πανεπιστημίου Κύπρου στο Αρχοντικό Αξιοθέας στη Λευκωσία  στις 13 Ιουλίου 2024.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Διασκευή/Σκηνοθεσία: Αλεξία Παπαλαζάρου

Σκηνικά/Κοστούμια: Γιώργος Γιάννου

Μουσική Σύνθεση: Γιώργος Καλογήρου

Επιμέλεια κίνησης: Εύα Καλομοίρη

Σχεδιασμός φωτισμού: Κυριάκος Σιαμπτάνης

Βοηθός σκηνοθέτη: Γιάννα Γεωργιάδου

Επί σκηνής: Γρηγόρης Γεωργίου, Izel Seylani, Μαρίνα Βρόντη, Σαββίνα Γεωργίου, Θανάσης Ιωάννου, Κωνσταντίνα Ξενοφώντος, Μελίνα Κουτσόφτα.

Φωτογραφίες: Χρήστος Αβρααμίδης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

ΛΕΥΚΩΣΙΑ

Ημερομηνία: 07 Ιουλίου 2024 στο [Δημοτικό Αμφιθέατρο Λακατάμιας](https://www.google.com/maps/place/%CE%94%CE%B7%CE%BC%CE%BF%CF%84%CE%B9%CE%BA%CF%8C+%CE%91%CE%BC%CF%86%CE%B9%CE%B8%CE%AD%CE%B1%CF%84%CF%81%CE%BF+%CE%9B%CE%B1%CE%BA%CE%B1%CF%84%CE%AC%CE%BC%CE%B9%CE%B1%CF%82/@35.1114544,33.2961105,17z/data=!3m1!4b1!4m6!3m5!1s0x14de1b798488aceb:0xda7e45d8eae71658!8m2!3d35.1114544!4d33.2986908!16s%2Fg%2F1th5ft6j?entry=ttu) και 13 Ιουλίου στο [Αρχοντικό Αξιοθέας](https://www.google.com/maps/place/%CE%91%CF%81%CF%87%CE%BF%CE%BD%CF%84%CE%B9%CE%BA%CE%BF+%CE%91%CE%BE%CE%B9%CE%BF%CE%B8%CE%AD%CE%B1%CF%82/@35.1769404,33.3672384,17z/data=!3m1!4b1!4m6!3m5!1s0x14de1741ca2d81c7:0x79529d88a6902b73!8m2!3d35.1769404!4d33.3698187!16s%2Fg%2F11g7218q29?entry=ttu) (Πολιτιστικό Φεστιβάλ Πανεπιστημίου Κύπρου)

Ώρα έναρξης: 

Χώρος:  

 

ΛΕΜΕΣΟΣ

Ημερομηνία: 11 Ιουλίου 2024 - Πλατεία Ειρήνης μπροστά από το Δημοτικό Μέγαρο-

23,25,26 και 29 Ιουλίου 2024 - Θεατράκι Ηρώων Χρίστου και Μίλτου Χριστοφόρου στο Παραθαλάσσιο Πολυλειτουργικό πάρκο

Ώρα έναρξης: 

 

 ΛΑΡΝΑΚΑ

Ημερομηνία: 22 Ιουλίου 2024

Ώρα έναρξης: 

Χώρος:  Υπαίθριο Αμφιθέατρο Λυκείου Αραδίππου "Τάσος Μητσόπουλος"

 

Διάρκεια: 80 λεπτά

***

#### ΕΙΣΙΤΗΡΙΑ

Τιμές :  (ισχύουν μόνο στο Πολιτιστικό Φεστιβάλ Πανεπιστημίου Κύπρου): €15 κανονικό, €10 μειωμένο (μαθητές, φοιτητές, στρατιώτες, ηθοποιοί, ΑΜΕΑ, συνταξιούχοι)

 

Κύριος Χορηγός: Υφυπουργείο Πολιτισμού

Πάγιος χορηγός: Δήμος Λεμεσού

Χορηγός Επικοινωνίας:  LOVE FM, εφημερίδα Η Καθημερινή

Στηρίζουν: ΡΙΚ, Kανάλι 6, Black Lemon

---
title: ΤΟ ΠΟΡΤΡΑΙΤΟ ΤΟΥ ΝΤΟΡΙΑΝ ΓΚΡΕΗ
startDate: 2023-01-20
endDate: 2023-02-26
nicosia_dates: '2023-01-20, 2023-01-21, 2023-01-22, 2023-01-27, 2023-01-28, 2023-01-29,
  2023-02-03, 2023-02-04, 2023-02-05, 2023-02-10, 2023-02-11, 2023-02-12, 2023-02-17,
  2023-02-18, 2023-02-19, 2023-02-24, 2023-02-25, 2023-02-26 '
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/to-portraito-tou-dorian-grey.jpg"
cover_image: ''
gallery_images: []
category: Drama
extended: false
critic_link: ''
critic_title: ''
critic_p: ''
theatres:
- theatres/theatro-anemona.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

"ΤΟ ΠΟΡΤΡΑΙΤΟ ΤΟΥ ΝΤΟΡΙΑΝ ΓΚΡΕΗ" ΞΑΝΑ ΣΤΗ ΣΚΗΝΗ ΤΟΥ ΑΝΕΜΩΝΑ!! ΕΠΕΤΕΙΑΚΟ ΑΝΕΒΑΣΜΑ ΓΙΑ ΤΑ 20ΧΡΟΝΑ ΤΟΥ ΘΕΑΤΡΟΥ ΑΝΕΜΩΝΑ!!

Με το επετειακό ανέβασμα του σπουδαίου αυτού έργου, το θέατρο Ανεμώνα γιορτάζει τη συμπλήρωση 20 χρόνων αδιάλειπτης παρουσίας και προσφοράς στο πολιτιστικό γίγνεσθαι του τόπου. Η επιτυχημένη θεατρική μεταφορά του αριστουργηματικού μυθιστορήματος του Όσκαρ Ουάιλντ "Το Πορτραίτο του Ντόριαν Γκρέη" από τη σημαντικότατη κριτικό θεάτρου-κινηματογράφου και συγγραφέα Ροζίτα Σώκου, ανέβηκε στην πρώτη σκηνή του θεάτρου Ανεμώνα πριν από 17 χρόνια (που καταστράφηκε από τον τυφώνα στα Λατσιά το 2009), γνωρίζοντας ιδιαίτερη επιτυχία και αποτελώντας σταθμό στην ιστορία του θεάτρου.

Η ΠΑΡΑΣΤΑΣΗ ΑΦΙΕΡΩΝΕΤΑΙ ΣΤΗ ΜΝΗΜΗ ΤΟΥ ΠΑΝΤΕΛΗ ΚΟΥΡΟΥ(υφυπουργός παρά τω προέδρω 1993-2003). Ο αλησμόνητος Παντελής Κούρος ως και το τέλος της ζωής του (2021), με γνήσιο ενδιαφέρον και πραγματικό νοιάξιμο στάθηκε δίπλα στο θέατρο και τους δημιουργούς του, ως αληθινός φίλος και ευεργέτης.

**Πλοκή:** Στην ιστορία του έργου o Ντόριαν Γκρέη είναι το αγαπημένο μοντέλο του ιδεαλιστή ζωγράφου Μπάζιλ Χώλγουορθ, που τον λατρεύει, και μόλις τελείωσε ένα υπέροχο πορτραίτο του. Καθώς το θαυμάζουν, μαζί με τον κυνικό φίλο του, τον κοσμικό λόρδο Χένρυ Ουώττον, ο Ντόριαν εκφράζει μιά τρελλή ευχή: να μπορούσε το πορτραίτο να γερνάει αντί γι’ αυτόν, να σηκώνει όλο το βάρος των χρόνων και ό,τι αυτά φέρνουν μαζί τους, ενώ εκείνος να παραμένει αιώνια νέος.

Η ευχή του γίνεται πραγματικότητα! Καθώς η ολέθρια επιρροή του λόρδου Χένρυ με τον οποίο γίνονται αχώριστοι-και τον διδάσκει πως το μόνο που αξίζει στη ζωή είναι η εξωτερική ομορφιά και η ικανοποίηση των αισθήσεων- απελευθερώνει τον Ντόριαν όλο και περισσότερο από κάθε ανθρωπιά και συμπόνοια και από τις παραδεδεγμένες έννοιες καθωσπρεπισμού, σύντομα ξεπερνά τον μέντορά του, κι αρχίζει χωρίς πια κανέναν ηθικό φραγμό, να εξερευνά τα πιό απάτητα μονοπάτια στην ακολασία, με μιά φιλοσοφία όπου το λεγόμενο «κακό» γίνεται συνώνυμο της ελεύθερης σκέψης και οι άλλοι απλά πιόνια για την ακόρεστη δίψα του για ολοένα και πιό «προχωρημένες» εμπειρίες.

Όμως το πορτραίτο, που του δίνει καθημερινά την αληθινή εικόνα της ψυχής του, είναι και μιά τρανή απόδειξη πως αυτό που θά θελε να αρνηθεί, όντως υπάρχει.. και μια μέρα θα ζητήσει να πληρωθούν οι λογαριασμοί.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Αντρέας Τηλεμάχου  
**_Σκηνικά:_** Αντρέας Τηλεμάχου  
**_Κοστούμια:_** THEODORA (Θεοδώρα Πέτρου)  
**_Φωτιστικός σχεδιασμός:_** Βασίλης Πετεινάρης  
**_Βοηθός σκηνογράφου:_** Μόνικα Χατζηβασιλείου  
**_Μουσική επιμέλεια:_** Αντρέας Τηλεμάχου

**_Ηθοποιοί:_** Αντρέας Τηλεμάχου, Μαρίνος Ξενοφώντος, Πέτρος Πέτρου, Έλια Ιωαννίδου, Φανή Σωκράτους, Νικόλας Πέτρου και η Γιάννα Λευκάτη

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Παραστάσεις:_** Κάθε Παρασκευή, Σάββατο και Κυριακή

**_Ώρα έναρξης:_** 20:30 | Κυριακή στις 19:00

**_Τοποθεσία:_** [Θέατρο Ανεμώνα](?#map)

***

#### ΕΙΣΙΤΗΡΙΑ

**_Τιμή:_** €15 | €12

**_Κρατήσεις | Πληροφορίες:_** Στα τηλέφωνα 70007721 ή 99344702
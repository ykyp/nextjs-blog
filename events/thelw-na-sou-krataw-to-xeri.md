---
title: ΘΕΛΩ ΝΑ ΣΟΥ ΚΡΑΤΑΩ ΤΟ ΧΕΡΙ
startDate: 2022-05-11
endDate: 2022-05-11
city: Nicosia
event_image: "/images/uploads/Θέλω να σου κρατάω το χέρι ©Βαγγέλης Πατεράκης.jpg"
cover_image: ''
category: Drama, Comedy
gallery_1: ''
gallery_2: ''
gallery_3: ''
extended: false
critic_link: ''
critic_title: ''
critic_p: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Στις 17 Οκτωβρίου 1963, οι Beatles ηχογραφούσαν για πρώτη φορά σε FourTrack το τραγούδι τους I Want to Hold Your Hand (Θέλω να σου κρατάω το χέρι). Το νούμερο ένα χιτ του 1964 στη Βρετανία έδωσε το 2021 την έμπνευση στον Τάσο Ιορδανίδη για τη συγγραφή ενός σύγχρονου θεατρικού έργου που ήδη μετρά 46 συνεχή sold out στην Ελλάδα.

Η κούραση στον γάμο, η κρίση που βιώνουν οι άνθρωποι μετά από πολλά χρόνια συγκατοίκησης, η απιστία κι ένα ξενοδοχείο ημιδιαμονής γίνονται το σκηνικό για δύο «παράνομους» εραστές. Είναι και οι δύο γονείς. Έχουν και οι δύο τα δίκια τους. Έχουν κάνει και οι δύο λάθη.

​Η παγκόσμια δραματουργία έχει συχνά ασχοληθεί με το ζήτημα των ανθρώπινων σχέσεων, με τις ανάγκες των δύο φύλων, με τα θέλω τους και τα πρέπει τους, ίσως επειδή ο θεατής άμεσα ή έμμεσα μπορεί να ταυτιστεί πολύ εύκολα και να κινητοποιηθεί συναισθηματικά. Οι δύο ήρωες μάς «προσκαλούν» να ισορροπήσουμε ανάμεσα στο γέλιο και το δάκρυ και να αντιληφθούμε, μέσα από τις συναντήσεις τους, ότι αυτό που ψάχνουμε όλοι μας στο τέλος της ημέρας είναι η ουσιαστική συντροφικότητα. Κάποιον να μας κρατάει το χέρι. Θα τα καταφέρουν;

Ο Τάσος Ιορδανίδης για το έργο του:

> Μία νύχτα στην καραντίνα. H Θάλεια Ματίκα ξενυχτούσε μαζί μου. Σιγοτραγουδώντας για να μην ξυπνήσουμε τα παιδιά μας αποφασίσαμε να μιλήσουμε για όλα όσα αποτελούν την καθημερινότητα που μας κυνηγά, μας κάνει ευτυχισμένους και που εν τέλει είναι η ζωή μας .Λίγες ώρες μετά βρέθηκα να γράφω ασταμάτητα. Αφορμή τα 14 χρόνια συμβίωσης με τη Θάλεια, οι γέννες των παιδιών μας, η κοινή μας επαγγελματική ζωή, οι ώρες στο σπίτι. Το έργο περιλαμβάνει πολλά δραματοποιημένα βιογραφικά στοιχεία. Για πράγματα που έχουμε βιώσει, για πράγματα που έχω παρατηρήσει, για κάποιες προσωπικές εμπειρίες ζωής. Για τη συμβίωση. Για τον έρωτα. Για την κοινή πορεία. Για τα προβλήματα. Για τις αμφισβητήσεις. Για τις ανάγκες, τον σεβασμό, την απόγνωση, την αγάπη, την έννοια της συντροφικότητας. Εύχομαι το κοινό αποτέλεσμα να μην απογοητεύσει κανέναν θεατή.

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία-Μουσική επιμέλεια:_** Θάλεια Ματίκα  
**_Σκηνικά-κοστούμια:_** Ηλένια Δουλαδήρη  
**_Φωτισμοί:_** Ζωή Μολυβδά-Φαμέλη  
**_Φωτογραφίες:_** Βαγγέλης Πατεράκης

**_Παίζουν:_** Τάσος Ιορδανίδης & Θάλεια Ματίκα

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία:_** Τετάρτη 11 Μαΐου 2022

**_Ώρα εναρξης:_** Διπλή παράσταση στις 18:00 και 20:30

**_Τοποθεσία:_** [Κεντρική Σκηνή ΘΟΚ](https://www.google.com/maps/place/%CE%98%CE%B5%CE%B1%CF%84%CF%81%CE%B9%CE%BA%CF%8C%CF%82+%CE%9F%CF%81%CE%B3%CE%B1%CE%BD%CE%B9%CF%83%CE%BC%CF%8C%CF%82+%CE%9A%CF%8D%CF%80%CF%81%CE%BF%CF%85,+%CE%98%CE%9F%CE%9A/@35.1681606,33.3378205,14z/data=!4m9!1m2!2m1!1zzrjOtc6xz4TPgc6_IM64zr_Oug!3m5!1s0x14de1756be6f54f3:0xd51f772260b940ce!8m2!3d35.1681619!4d33.3552882!15sChPOuM61zrHPhM-Bzr8gzrjOv866kgEXcGVyZm9ybWluZ19hcnRzX3RoZWF0ZXI "ΘΟΚ")

***

#### ΕΙΣΙΤΗΡΙΑ

**_Τιμές Εισιτηρίων:_** €20 / €15 (άνεργοι, συνταξιούχοι, πολύτεκνοι με την επίδειξη του αντίστοιχου αποδεικτικού εγγράφου και άτομα κάτω των 25 ετών με την επίδειξη πολιτικής ταυτότητας)

**_Προπώληση / Κρατήσεις:_** Ηλεκτρονικά απο την ιστοσελίδα του [ΘΟΚ](https://www.thoc.org.cy/ticketing/el "ΘΟΚ") & απο το ταμείο Θεάτρου ΘΟΚ, τηλ. 77772717 (Τρίτη-Κυριακή 10:00-13:30 & 16:00-18:00)

***

#### ΑΛΛΕΣ ΠΛΗΡΟΦΟΡΙΕΣ

**ΠΟΛΙΤΙΚΗ ΕΙΣΙΤΗΡΙΩΝ ΜΕ ΒΑΣΗ ΤΑ ΝΕΑ ΥΓΕΙΟΝΟΜΙΚΑ ΜΕΤΡΑ | COVID-19**

Η είσοδος θα επιτρέπεται σε όσους και όσες διαθέτουν ένα από τα κατωτέρω:

* εν ισχύ πιστοποιητικό ολοκληρωμένου εμβολιασμού για την ασθένεια του COVID 19 ή εν ισχύ πιστοποιητικό ανάρρωσης από την ασθένεια του COVID-19
* για πρόσωπα ηλικίας 6 ετών και άνω πιστοποιητικό αρνητικής εργαστηριακής εξέτασης (PCR) ή εξέτασης ταχείας ανίχνευσης αντιγόνου για την ασθένεια του COVID-19 με τη δειγματοληψία να έχει πραγματοποιηθεί εντός 72 ωρών
* για πρόσωπα ηλικίας κάτω των 6 ετών δεν απαιτείται η επίδειξη αρνητικής εργαστηριακής εξέτασης (PCR) ή εξέτασης ταχείας ανίχνευσης αντιγόνου για την ασθένεια του COVID-19

**ΧΩΡΟΙ ΣΤΑΘΜΕΥΣΗΣ**

* Ο Θεατρικός Οργανισμός Κύπρου πληροφορεί το κοινό ότι ο Οργανισμός Κώστα Παπαέλληνα έχει παραχωρήσει αφιλοκερδώς, προς εξυπηρέτηση του θεατρόφιλου κοινού, τη χρήση χώρου στάθμευσης του Οργανισμού, στην οδό Βασιλέως Παύλου που βρίσκεται ακριβώς πίσω από το κτίριο Θεάτρου του ΘΟΚ κατά τις ώρες των παραστάσεων.

  Το κοινό θα μπορεί να σταθμεύει δωρεάν στο χώρο κατά προτεραιότητα προσέλευσης (περιορισμένος αριθμός οχημάτων) μόνο κατά τις ημέρες των παραστάσεων, Παρασκευή, Σάββατο μεταξύ των ωρών 19:00 και 00:00 και Κυριακή μεταξύ των ωρών 17:00 και 22:00).

  Τα οχήματα θα πρέπει οπωσδήποτε να μετακινούνται μετά το πέρας των παραστάσεων. Η είσοδος θα επιτρέπεται με την επίδειξη έντυπου ή ηλεκτρονικού εισιτηρίου για παράσταση του ΘΟΚ της συγκεκριμένης ημερομηνίας. Τα οχήματα θα καταγράφονται για σκοπούς διασφάλισης της τήρησης των όρων παραχώρησης.
* Σε μικρή απόσταση από το Θέατρο και τα Γραφεία του ΘΟΚ υπάρχουν επίσης οι εξής δωρεάν χώροι στάθμευσης:
  1. Χώρος Αρχιγραμματείας (επί της οδού Δημοσθένη Σεβέρη)
  2. Λόφος ΠΑΣΥΔΥ (επί της οδού Δημοσθένη Σεβέρη)
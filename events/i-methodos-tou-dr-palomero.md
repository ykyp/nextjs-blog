---
title: Η ΜΕΘΟΔΟΣ ΤΟΥ ΔΡ ΠΑΛΟΜΕΡΟ
startDate: 2022-04-05
endDate: 2022-04-05
city: Famagusta
event_image: "/images/uploads/palmolero.jpg"
cover_image: ''
category: Comedy
gallery_1: ''
gallery_2: ''
gallery_3: ''
extended: false

---
Ο Δήμος Αγίας Νάπας διοργανώνει και για αυτή την χρονιά τον καθιερωμένο **Θεσμό του τρίμηνου Θεατρικών Παραστάσεων** και προσκαλεί τόσο το θεατρόφιλο κοινό, αλλά και όλο τον κόσμο - μικρούς και μεγάλους- να αγκαλιάσουν τις θεατρικές παραστάσεις που έχει προγραμματίσει για τους μήνες Φεβρουάριο, Μάρτιο, Απρίλιο 2022.

#### ΛΙΓΑ ΛΟΓΙΑ ΓΙΑ ΤΟ ΕΡΓΟ

Από το **Θέατρο Δέντρο**

Βασισμένο στο θεατρικό έργο «Τοκ-τοκ» του Λοράν Μπαφί

Ο παγκοσμίου φήμης ισπανός γιατρός Παλομέρο, ειδικευμένος στη θεραπεία ιδεοψυχαναγκαστικών διαταραχών, επισκέπτεται μία φορά το μήνα το ιατρείο του στο Παρίσι για να εξετάσει τους ασθενείς του. Στην αίθουσα αναμονής του ιατρείου τον περιμένουν έξι ασθενείς, που περίμεναν πολλούς μήνες για να κλείσουν το πολυπόθητο ραντεβού μαζί του. Ο Φρεντερίκ πάσχει από _κοπρολαλία_, ο Αλέν από _αριθμομανία_, η Καντίντ από _μικροβιοφοβία_, η Μαρί από _ψυχαναγκαστικό σύνδρομο_ η Λιλί από _παλιλαλία, ο Όττο από γραμμοφοβία._ Όλες αυτές οι παράξενες εμμονικές διαταραχές εκδηλώνονται ταυτόχρονα κατά τη διάρκεια μιας πολύωρης εκρηκτικής συνύπαρξης. Η ώρα περνά και ο γιατρός δεν εμφανίζεται. Η βοηθός του ενημερώνει τους ασθενείς ότι η πτήση του γιατρού από τη Μαδρίτη έχει καθυστέρηση, αλλά ότι ο γιατρός θα έρθει οπωσδήποτε. Οι ασθενείς μη έχοντας τι άλλο να κάνουν, αποφασίζουν να σπάσουν την ανία και την αμηχανία της αναμονής: συζητούν για το πρόβλημά τους, γνωρίζονται καλύτερα και εξομολογούνται ο ένας στον άλλον τις αγωνίες και τις επιθυμίες τους. Ένα τρελό γαϊτανάκι φόβων, επιθυμιών και συναισθημάτων, που θα οδηγήσει σε ένα απρόσμενο και συγκινητικό φινάλε.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

\**_Διασκευή-Σκηνοθεσία-Μουσική επιμέλεια: _**Γιάννης Λεοντάρης

**_Ηθοποιοί:_** Σταύρος Λούρας (Φρεντερίκ), Μάριος Μεττής (Αλέν), Κατερίνα Λούρα (Καντίντ), Ηλέκτρα Φωτιάδου (Μαρί), Αιμιλία Βάλβη (Λιλί), Ονησίφορος Ονησιφόρου (Όττο)

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Παράσταση:_** Τρίτη 8 Απριλίου 2022

**_Ώρα έναρξης_**_:_ 8:00 μ.μ

**_Τοποθεσία_**_:_ [Δημοτικό Θέατρο Αγίας Νάπας](https://www.google.com/maps/place/%CE%91%CE%B3%CE%AF%CE%B1%CF%82+%CE%9C%CE%B1%CF%8D%CF%81%CE%B7%CF%82+25,+Ayia+Napa,+Cyprus/@34.9896415,33.9924923,17z/data=!3m1!4b1!4m5!3m4!1s0x14dfc56c8c870c1b:0xe35e9b5cd233014f!8m2!3d34.989641!4d33.994681 "Δημοτικό Θέατρο Αγίας Νάπας")

**ΕΙΣΟΔΟΣ ΕΛΕΥΘΕΡΗ**
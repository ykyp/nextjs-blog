---
title: οι σιδεραδες
startDate: 2022-11-19
endDate: 2022-12-18
nicosia_dates: 2022-11-19, 2022-11-20, 2022-11-26, 2022-11-27, 2022-12-03, 2022-12-04,
  2022-12-10, 2022-12-11, 2022-12-17, 2022-12-18
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/oi-siderades.jpg"
cover_image: ''
gallery_images:
- "/images/uploads/oi-siderades_3.JPG"
- "/images/uploads/oi-siderades_2.JPG"
- "/images/uploads/oi-siderades_1.JPG"
category: Comedy
extended: false
critic_link: ''
critic_title: ''
critic_p: ''
theatres:
- theatres/theatro-maskarini.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το θέατρο Αντίλογος παρουσιάζει την κωμωδία του Σέρβου Μίλος Νίκολιτς, ένα έργο με γρήγορη πλοκή και δράση, με απρόοπτες καταστάσεις, με χιουμοριστική και κυρίως σατιρική διάθεση. Η σάτιρα επιστρατεύεται για να καυτηριάσει τον πόλεμο και τον εθνικισμό και ν’ αναδείξει τις ανθρώπινες σχέσεις, φιλίας και αγάπης, ακόμη και το μεγαλείο του έρωτα, που δημιουργείται στα «διαλείμματα» των αιματηρών μαχών, στοιχείο αντίθεσης και σύνθεσης ανθρώπινων συναισθημάτων και φυλετικού μίσους, το οποίο καλλιεργείται εντέχνως για τα οικονομικά συμφέροντα της άρχουσας τάξης σε κάθε πόλεμο.

> «Τους Σιδεράδες τους έχω γράψει βασισμένος στις αρχές της αρχαίας τραγωδίας, μεταμφιεσμένης σε αρχαία κωμωδία. Σαν συναυλία σε μια χορδή...εφόσον το κωμικό και το τραγικό είναι δίδυμα αδέρφια, βοηθούν τελικά στη σκηνή το ένα το άλλο, με αποτέλεσμα κάθε πόλεμος και κάθε εθνικισμός να οδηγεί στο Παράλογο, στην έλλειψη κάθε νοήματος» . 

«Οι Σιδεράδες», η βαλκάνια κωμωδία του Σέρβου Μίλος Νίκολιτς, είναι ένα εγκώμιο στην ανθρώπινη ύπαρξη, μια απόδειξη πώς όταν η αγάπη μιλά, το μίσος, τα όπλα, ο εθνικισμός σιγούν.

**Περίληψη:** Μέσα σε ένα σιδεράδικο, ξεδιπλώνεται με κωμικό και συγκινητικό τρόπο, η αλήθεια τριών πατεράδων και μιας μάνας. Ο Σέρβος Άτσα έχει μόλις ανακαλύψει, ότι την περίοδο που τον έστειλαν σαν αιχμάλωτο πολέμου στο σιδεράδικο του Πέτερ στην Γερμανία, η γυναίκα του έμεινε έγκυος από τον Ιβάν, έναν Ρώσο σιδερά. Έχοντας μάθει την αλήθεια για την πατρότητα του γιου του πηγαίνει ξανά στην Γερμανία, με την ελπίδα ότι θα βρει ένα δικό του παιδί εκεί.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Συγγραφέας:_** Μίλος Νίκολιτς  
**_Μετάφραση:_** Χρήστος Γκουβής  
**_Σκηνοθεσία:_** Νεοκλής Νεοκλέους  
**_Σχεδιασμός Φωτισμού:_** Σταύρος Τάρταρης  
**_Σκηνογραφία | Ενδυματολογία:_** Σάββας Μυλωνάς  
**_Μουσική:_** Σάββας Χρυσοστόμου  
**_Φωτογραφίες:_** Χρίστος Αβρααμίδης

**_Επί σκηνής:_** Χάρης Κκολός, Παναγιώτης Κυριάκου, Βασίλης Παφίτης, Χριστίνα Χριστόφια

***
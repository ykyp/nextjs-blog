---
title: "«Ουουου ...! Γεναιτζες!»"
startDate: 2022-09-09
endDate: 2022-10-13
city: Nicosia
event_image: "/images/uploads/final-genetzes-01.jpg"
cover_image: ''
gallery_images:
- "/images/uploads/super-heros.jpg"
- "/images/uploads/savi-533x800.jpg"
- "/images/uploads/oles-800x583.jpg"
- "/images/uploads/marie.jpg"
- "/images/uploads/marie-2.jpg"
- "/images/uploads/eva.jpg"
- "/images/uploads/elena.jpg"
category: Comedy
extended: false
critic_link: ''
critic_title: ''
critic_p: ''
theatres:
- theatres/wherehaus.md
gallery_1: ''
gallery_2: ''
gallery_3: ''
nicosia_dates:
- nicosia_date: 2022-10-08
- nicosia_date: 2022-10-08
- nicosia_date: 2022-10-08
- nicosia_date: 2022-10-08
- nicosia_date: 2022-10-08
- nicosia_date: 2022-10-19

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Κούραση, ταλαιπωρία, δουλειά, μουρμούρα. Ούλλα γένους θηλυκού. Μια παράσταση βασισμένη σε εξαιρετικούς γυναικείους μονολόγους των Ντάριο Φο και Φράνκα Ράμε, διασκευασμένη στην κυπριακή διάλεκτο και τοποθετημένη την δεκαετία του 80, σε ένα προσφυγικό συνοικισμό στην Λευκωσία. Αφιερωμένη σε όλες τις καταπιεσμένες γυναίκες που αναζητούν κατανόηση, αποδοχή, ανεξαρτησία και αλλαγή. Στην εξωτερική σκηνή του WhereHaus 612, κάτω από τα αστέρια οι γεναίτζιες κάμνουν επανάσταση.

Πρόκειται για τους μονολόγους «Γύρισα σπίτι», «Μια γυναίκα μόνη», «Όλες έχουμε την ίδια ιστορία» και «Το Ξύπνημα». Το έργο είναι διασκευασμένο ώστε να μπλέκονται οι μονόλογοι και να αναπτύσσουν μεταξύ τους δημιουργικό διάλογο. Με χιουμοριστικό τρόπο σχολιάζει τις γενικότερες συνθήκες διαβίωσης της γυναίκας των δεκαετιών ‘80 και ’90, όπως τις επιτάσσουν το μεσογειακό ταμπεραμέντο, η ηθική της εποχής, τα ταμπού, η θρησκεία και η ανδροκρατία.

Η γυναίκα σύζυγος, η γυναίκα μητέρα, η γυναίκα εργάτρια, η γυναίκα καθαρίστρια, η γυναίκα πολυεργαλείο έχει πολλά να αποδείξει. Πρόκειται για μια παράσταση με σαρκαστικό χιούμορ που ακροβατεί ανάμεσα στις συναισθηματικές εξάρσεις των καταπιεσμένων γυναικών, στις κρίσεις και στις παρακρούσεις τους, στα νεύρα και στις εντάσεις, στα πάθη, στα λάθη αλλά και στις πιο βαθιές τους επιθυμίες και ανάγκες όπως είναι η ελευθερία, η εκπλήρωση των δικών τους θέλω και η ισότητα. Όλες αυτές οι πολύπλευρες γυναίκες θα εξιστορήσουν τις ζωές τους μπροστά αλλά και πίσω από τη σκιά κάποιου άλλοτε αυταρχικού και άλλοτε ρομαντικού άντρα. Χορός και μουσική από αγαπημένα κομμάτια της εποχής, μας ταξιδεύουν νοσταλγικά στις θρυλικές εποχές των 80s και 90s και απογειώνουν το χιούμορ.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία- Σκηνικά:_** Ευαγγελία Ονουφρίου  
**_Διασκευή:_** Ευαγγελία Ονουφρίου, Νικόλας Δημητρίου  
**_Κοστούμια:_** Σοφία Μαυρομιχάλη  
**_Σκηνικά:_** Ευαγγελία Ονουφρίου  
**_Κινησιολογία-Χορογραφίες:_** Μαρί Τζαγικιάν – Ιωάννου  
**_Μουσική επιμέλεια:_** Μαρίλια Κωνσταντίνου  
**_Φωτισμοί:_** Νικόλας Δημητρίου  
**_Βοηθός σκηνοθέτης:_** Μιχάλης Κολοκοτρώνης  
**_Σχεδιασμός Μακιγιάζ:_** Άντρη Τσελεπή, Γεώργιος Ιωσήφ  
**_Φωτογραφίες:_** Ντέμη Εγγλέζου  
**_Σχεδιασμός αφίσας:_** Ξένια Πέτσα  
**_Προώθηση-Ειδικές αποστολές:_** Χρυστάλλα Αντωνίου Καϊάφα

**_Ηθοποιοί:_** Έλενα Δημητρίου, Εύα Μιλτιάδου, Ισαβέλλα Μελετίου, Μαρί Τζαγικιάν – Ιωάννου, Νικόλας Δημητρίου

**_Συμμετέχουν:_** Σταύρος Ξ. Πέτρου, Χρίστος Καραγιάννης, Μιχάλης Κολοκοτρώνης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες παραστάσεων:_** 9, 10, 11, 15, 16, 19, 23, 24, 25 Σεπτεμβρίου & 6, 11, 13 Οκτωβρίου

**_Ώρα έναρξης:_** 20:30

**_Τοποθεσία:_** [WhereHaus 612](?#map)

***

#### ΕΙΣΙΤΗΡΙΑ

**_Τιμές:_** €12 / €10 (μαθητές, φοιτητές, άνεργοι, συνταξιούχοι, στρατιώτες, πολύτεκνοι και ατέλειες)

**_Πληροφορίες / Κρατήσεις:_** 99122552, 99588103
---
title: ΟΞΥΓΟΝΟ
startDate: 2022-05-03
endDate: 2022-05-22
city: Nicosia, Pafos, Limassol
event_image: "/images/uploads/1.jpg"
cover_image: ''
category: Drama
gallery_1: "/images/uploads/2.jpg"
gallery_2: "/images/uploads/3.jpg"
gallery_3: ''
extended: false
critic_link: ''
critic_title: ''
critic_p: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η «Σόλο για Τρεις», με αφορμή την δέκατη πέμπτη χρονιά επιτυχημένης παρουσίας της στα θεατρικά δρώμενα της Κύπρου, παρουσιάζει μια ανατρεπτική καλλιτεχνική πρόταση μέσα από μια σύμπραξη νέων και παλαιότερων συνεργατών της.

Ο ανερχόμενος σκηνοθέτης Χριστόδουλος Ανδρέου, ο οποίος έκανε το ντεμπούτο του το 2020 με τη Μουσική Δωματίου κερδίζοντας μεγάλη μερίδα των θεατών και των κριτικών, καταπιάνεται με το σύγχρονο μεταθεατρικό έργο του ανατρεπτικού Ρώσου συγγραφέα Ιβάν Βιριπάγιεφ "Οξυγόνο", σχολιάζοντας ανοιχτά το κοινωνικό γίγνεσθαι του σήμερα.

Επί σκηνής, η καταξιωμένη ηθοποιός Αντωνία Χαραλάμπους και ο πολλά υποσχόμενος Φοίβος Παπακώστας. Την κίνηση υπογράφει ο βραβευμένος Παναγιώτης Τοφή και τη ζωντανή μουσική και σύνθεση, η πειραματική περσόνα της «Nama Dama», κατά κόσμον Αναστασία Δημητριάδου.

Με αφετηρία τις Δέκα (Αντί) Εντολές, μια μουσικός παρουσιάζει, σε ένα μπαρ, το νέο της άλμπουμ με τίτλο "Οξυγόνο", δομημένο σε δέκα χορικά - συνθέσεις. Τις συνθέσεις της κάθε εντολής έρχονται να αρθρώσουν μια γυναίκα, «Εκείνη» και ένας άντρας, «Εκείνος». Οι δύο performers, θα συνδιαλλαγούν επί σκηνής με τη μουσικό, ενώ παράλληλα θα μας αφηγηθούν την ερωτική ιστορία του Άλεξ από το χωριό και της Άλεξ από την πόλη. Οι δύο νέοι εκπροσωπούν μια γενιά που ψάχνει για οξυγόνο μέσα στη μολυσμένη ατμόσφαιρα, καταδεικνύοντας πως η ασφυξία που νιώθει κανείς σε προσωπικό επίπεδο είναι άρρηκτα συνδεδεμένη με τα κοινωνικοπολιτικά και τα ηθικά ζητήματα του σήμερα.

Μπορεί τελικά η λαχτάρα τους για οξυγόνο να δικαιολογηθεί από τον κόσμο και την κοινωνία; Η σκηνοθεσία προσεγγίζει το έργο με έναν ιδιαίτερο και καινοτόμο τρόπο, καθιστώντας τη ζωντανή μουσική ζωτικό κομμάτι της αφήγησης και την κίνηση ως δυναμικό και αναπόσπαστο μέρος της σκηνικής αναπαράστασής της, δημιουργώντας επί σκηνής ένα σύγχρονο χορικό.

​Τι σημαίνει οξυγόνο για τον καθένα; Γιατί η εποχή μας, μας δημιουργεί έντονη δυσφορία η οποία μπορεί να μας οδηγήσει ανά πάσα στιγμή στην ασφυξία; «Εκείνη» και «Εκείνος» ορίζονται καθημερινά από την υπεροξυγόνωση της πατριαρχίας, το αδιέξοδο που φέρνει στα θύματά της η σιωπή, η αδράνεια και η ατιμωρησία. Το έργο, εγείρει τα μεγάλα ηθικά ζητήματα του σήμερα όπως η βία, η απληστία, η γυναικοκτονία και η διαφθορά και σκιαγραφεί μια γενιά που ζητά εξηγήσεις, ασφυκτιώντας για οξυγόνο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Αναστασία Δημητριάδου  
**_Δραματουργία:_** Λένα Σιταρά  
**_Σκηνοθεσία:_** Χριστόδουλος Ανδρέου  
**_Κινησιολογία:_** Παναγιώτης Τοφή  
**_Μουσική Σύνθεση:_** Αναστασία Δημητριάδου  
**_Σκηνικά – Κοστούμια:_** Μικαέλλα Κάσινου  
**_Σχεδιασμός Φωτισμού:_** Βασίλης Πετεινάρης  
**_Φωτογραφίες:_** Ολίβια Χρίστου  
**_Γραφικά:_** Μαρία Ανδρέου  
**_Διεύθυνση Παραγωγής «Σόλο για Τρεις»:_** Μαρία Μανναρίδου – Καρσερά

**_Επί Σκηνής:_** Αντωνία Χαραλάμπους, Φοίβος Παπακώστας και η μουσικός  
Αναστασία Δημητριάδου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμιέρα_**: Τρίτη 3 Μαΐου

**_Ημερομηνίες:_**  7, 8 ,9, 10, 14, 15, 16 & 17 Μαΐου (Σάββατο, Κυριακή, Δευτέρα και Τρίτη)

**_Ώρα έναρξης: ΤΒΑ_**

**_Τοποθεσία:_** Θέατρο Χώρα, Κοραή 1 (Πλατεία Αρχιεπισκοπής)

***

**ΠΑΦΟΣ**

**_Ημερομηνία:_** Παρασκευή 20 Μαΐου

**_Ώρα έναρξης: ΤΒΑ_**

**_Τοποθεσία:_** Αττικόν

***

**ΛΕΜΕΣΟΣ**

**_Ημερομηνίες:_** Σάββατο 21 και Κυριακή 22 Μαΐου

**_Ώρα έναρξης: ΤΒΑ_**

**_Τοποθεσία:_** Πολυχώρος Συνεργείο

***

#### ΕΙΣΙΤΗΡΙΑ

ΤΒΑ
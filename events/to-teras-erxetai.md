---
title: ΤΟ ΤΕΡΑΣ ΕΡΧΕΤΑΙ
city: nicosia
startDate: 2023-11-11T22:00:00.000Z
endDate: 2024-02-10T22:00:00.000Z
nicosia_dates: >-
  2023-11-18, 2023-11-19, 2023-11-25,
  2023-11-26,2023-12-2,2023-12-3,2023-12-9,2023-12-10,2023-12-16,2023-12-17,2023-12-23,2023-12-30,2023-12-31,2024-01-06,2024-01-07,2024-01-13,2024-01-14,2024-01-20,2024-01-21,2024-01-27,2024-01-28,2024-02-3,2024-02-4,2024-02-10,2024-02-11
category: novel
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Από τότε που η μητέρα του ξεκίνησε τη θεραπεία, ο δεκατριάχρονος Κόνορ Ο’ Μάλλεϋ φοβάται τη νύχτα και τους εφιάλτες της. Σχεδόν κάθε βράδυ, επτά λεπτά μετά τα μεσάνυχτα, τον επισκέπτεται ένα τέρας με τη μορφή ενός ίταμου, ενός αρχαίου δέντρου, για να του διηγηθείτρεις ιστορίες. Για τον Κόνορ, όμως, ο πραγματικός εφιάλτης εκτυλίσσεται καθημερινά: η μητέρα του δίνει μάχη με τον καρκίνο, η γιαγιά του είναι αρκετά παρεμβατική, ο πατέρας του έχει γίνει ένας ξένος, ενώ ο ίδιος εκφοβίζεται από τους συμμαθητές του. Καθώς χάνεται μέσα στις διηγήσεις του τέρατος, ο Κόνορ συνειδητοποιεί ότι ο πραγματικός του δαίμονας είναι η δική του αλήθεια, μια αλήθεια που βρίσκεται βαθιά μέσα του.Το συγκλονιστικό	νεανικό μυθιστόρημα	του Αμερικανού συγγραφέα	Πάτρικ Νες,	το οποίο εκδόθηκε το 2011, διασκευάστηκε για το θέατρο έντεκα χρόνια αργότερα για λογαριασμό του Old Vic Theatre από τους δημιουργούς Σάλι Κούκσον και Άνταμ Πεκ, σε δημιουργική σύμπραξη με τον θίασο. Η Ειρήνη Ανδρέου και ο Γιάννης Καραούλης διαβάζουν με έγνοια το κείμενο για να υλοποιήσουν	ένα σκηνικό	εγχείρημα	που διαπραγματεύεται	το πέρασμα	από την πραγματικότητα στη φαντασία. Η δημιουργική ομάδα και οι ηθοποιοί φιλοδοξούν να δώσουν φωνή στο ψυχικό τοπίο του νεαρού ήρωα, όπου κατοικούν ο φόβος, ο θυμός, η θλίψη, η απομόνωση, αλλά και η εγγύτητα, η κατανόηση, η αναγνώριση.Το τέρας έρχεται	είναι μια δυνατή ιστορία που συνδυάζει την απλότητα με το βάθος, την οδύνη με την αισιοδοξία. Μια ιστορία που θέτει καίρια, επιτακτικά ερωτήματα, τόσο από την οπτική του εφήβου όσο και απ' αυτήν του ενήλικα, τα οποία συνδέονται με σημαντικά στάδια της ζωής ενός ανθρώπου. Πρωτίστως καταδεικνύει ότι η εφηβεία είναι από μόνη της μια δύσκολη περίοδος και η απώλεια συνιστά συχνά ένα οριακό βίωμα για να μπορέσει ένας έφηβος να το διαχειριστεί.

Χρειάζεται, όμως, κάποιος να τον ακούσει, προκειμένου να κατανοήσει και να αντιμετωπίσει αυτό το συναίσθημα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Μετάφραση-Δραματουργία:	Ελένη Μολέσκη

Σκηνοθεσία:	Ειρήνη Ανδρέου, Γιάννης Καραούλης

Σκηνικά-Κοστούμια:	Ελένη Ιωάννου

Μουσική σύνθεση-Σχεδιασμός ηχητικού περιβάλλοντος:	Λευτέρης Μουμτζής

Κίνηση: Φωτεινή Περδικάκη-	Hamilton	Monteiro

Σχεδιασμός βιντεοπροβολών:	Άννα Φωτιάδου

Παίζουν (με αλφαβητική σειρά):	Στέλιος Ανδρονίκου, Ιάσονας Ασημακόπουλος,Γιώργος Κυριάκου, Νίκος Μανωλάς, Ιωάννα Παπαμιχαλοπούλου,Αντρέας Πατσιάς, Μέλανη Στέλιου, Άννυ Χούρη

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνία και Ώρα έναρξης: Από 12 Νοεμβρίου 2023 κάθε Σάββατο στις 20:30 και Κυριακή στις 18:00

Χώρος: [Θέατρο Αποθήκες ΘΟΚ](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%91%CF%80%CE%BF%CE%B8%CE%AE%CE%BA%CE%B5%CF%82+%CE%98%CE%9F%CE%9A/@35.1263705,33.3685456,17z/data=!3m1!4b1!4m6!3m5!1s0x14de19a27615e4f3:0xc1322f05215a0553!8m2!3d35.1263705!4d33.3711205!16s%2Fg%2F11c5xvwqgl?entry=ttu)

***

#### ΕΙΣΙΤΗΡΙΑ

Τιμή: ΚΑΝΟΝΙΚΟ 12€ ΜΕΙΩΜΕΝΟ 6€

Προπώληση: [https://tickets.thoc.org.cy/](https://tickets.thoc.org.cy/)

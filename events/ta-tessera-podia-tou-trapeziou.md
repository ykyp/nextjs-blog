---
title: ΤΑ ΤΕΣΣΕΡΑ ΠΟΔΙΑ ΤΟΥ ΤΡΑΠΕΖΙΟΥ
startDate: 2022-10-13
endDate: 2022-10-30
city: Nicosia, Limassol
event_image: "/images/uploads/kambanellis1.jpg"
cover_image: ''
gallery_images: []
category: Comedy
extended: false
critic_link: ''
critic_title: ''
critic_p: ''
theatres:
- theatres/texnoxwros-ethal.md
- theatres/theatro_dentro.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η ΕΘΑΛ θέλοντας να τιμήσει τον πατριάρχη της Σύγχρονης Ελληνικής Δραματουργίας και με αφορμή την ανακήρυξη του 2022 ως «Έτος Ιάκωβου Καμπανέλλη» ξεκινά τη νέα θεατρική περίοδο με τη μαύρη κωμωδία «Τα τέσσερα πόδια του τραπεζιού», ένα από τα σημαντικότερα έργα της μεταπολιτευτικής περιόδου στην Ελλάδα. Με την παραγωγή αυτή η ΕΘΑΛ μετέχει στις εκδηλώσεις προς τιμήν του Ιάκωβου Καμπανέλλη σε συνεργασία με το Παττίχειο Ιστορικό Αρχείο και Κέντρο Μελετών του Δήμου Λεμεσού.

Πρόκειται για μια κοινωνική σάτιρα που γράφτηκε το 1978 και ανέβηκε για πρώτη φορά την ίδια χρονιά στο Θέατρο Τέχνης Κάρολου Κουν, 20 χρόνια μετά την παρουσίαση της θρυλικής «Αυλής των Θαυμάτων» στην ίδια σκηνή. Ο συγγραφέας συνδέει θεματολογικά τους δύο κόσμους – ο ένας αποτελεί το αντίθετο του άλλου.

Η περίοδος που γράφτηκε το έργο και που είναι ταυτόχρονα και η εποχή που διαδραματίζεται η ιστορία, είναι περίοδος πολιτικών αλλαγών στην Ελλάδα. Βρισκόμαστε στα πρώτα χρόνια της Μεταπολίτευσης και οι συνέπειες των δύο πολέμων – του Β’ Παγκοσμίου Πολέμου και του Εμφυλίου – μπορεί να λειτούργησαν υπέρ της κοινωνικής τάξης των πρωταγωνιστών, δεν τους άφησαν όμως ανεπηρέαστους. Η χώρα, όπως και οι ήρωες της ιστορίας, αγωνίζεται να επιβληθεί στο παρελθόν της για να γίνει κυρίαρχος του παρόντος αλλά και του μέλλοντος της.

Ο Ιάκωβος Καμπανέλλης στα «Τέσσερα πόδια του τραπεζιού» παρουσιάζει με αμεσότητα και ρεαλισμό την αιώνια μάχη για κυριαρχία του καινούριου πάνω στο παλιό. Τα επτά αδέρφια της ιστορίας δεν αποτελούν εξαίρεση και δεν πράττουν τίποτα πρωτοφανές. Επιχειρούν να αποδεσμευτούν από τα δεσμά που τους επιβάλλει η – οικονομική κυρίως- εξάρτηση από τον πατέρα τους και να επιβληθεί ο ένας στον άλλο, παίρνοντας την κατάσταση στα χέρια τους και μεταχειριζόμενοι όποιο μέσο μπορούν. Μια μάχη που μαίνεται ακόμα και σήμερα και προεκτείνεται από το ιδιωτικό της οικογένειας στο συλλογικό της παγκόσμιας κοινωνίας.

**Η υπόθεση:**

Ο ιδρυτής του οικονομικού κολοσσού της οικογένειας Καβαλά κείτεται σαν σε φέρετρο, ένα ζωντανό πτώμα, που σε λίγο τα επτά παιδιά του θα του ευχηθούνε «ζωή ν ‘αχεί» στα ενενηκοστά ένατα γενέθλιά του.

Η διαθήκη του αιωνόβιου πατέρα, σαν σφίγγα κρατάει επτασφράγιστο μυστικό το περιεχόμενό της και οι κληρονόμοι της αμύθητης περιουσίας του μπορεί να είναι εφησυχασμένοι μεν, γιατί είναι βέβαιοι πως θα διαμοιραστεί σε ίσα μερίδια, αυτό όμως θα ικανοποιούσε τις φιλοδοξίες κάποιων από τα άρρενα τέκνα του; Οι φιλοδοξίες τους περιορίζονται μόνο στο οικονομικό μέρος; Ή αυτό που τους γαργαλάει περισσότερο είναι η εξουσία; Και γιατί να μην έχει κάποιος και τα δύο; Και είναι μεν δίκαιος και δημοκρατικός ο διαμοιρασμός, δεν θα διαλυθεί όμως ή δεν θα αποδυναμωθεί, έστω, η αυτοκρατορία;

Με αυτό σαν δίλημμα-πρόσχημα θα αρχίσει το αλληλοφάγωμα. Με «ανελέητες ραδιουργίες και λυσσαλέους καβγάδες» όπως λέει κάπου ο ίδιος ο συγγραφέας του έργου Ιάκωβος Καμπανέλλης. Που φτάνουν σε τραγελαφικές, απείρου κάλλους θεατρομαχίες.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Γιώργος Μουαΐμης  
**_Σκηνικά/Κοστούμια:_** Λάκης Γενεθλής  
**_Μουσική σύνθεση/επιμέλεια:_** Γιώργος Κολιάς  
**_Κίνηση:_** Δρόσος Σκώτης  
**_Σχεδιασμός φωτισμών:_** Σταύρος Τάρταρης  
**_Βοηθός σκηνοθέτη:_** Θεοδώρα Βήχα  
**_Φωτογραφίες:_** Χρίστος Αβρααμίδης  
**_Graphic Design:_** ARTemis Graphics & Visual Communication

**_Πρωταγωνιστούν:_** Ντίνος Λύρας, Έρικα Μπεγέτη, Λουκάς Ζήκος, Βασιλική Κυπραίου, Ερμίνα Κυριαζή, Θανάσης Δρακόπουλος, Ελεάνα Παπαδοπούλου, Δημήτρης Αντωνίου και Θεοδώρα Βήχα

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ​

**_Πρεμιέρα:_** Πέμπτη 13 Οκτωβρίου 2022│ Θέατρο Δέντρο (Λευκωσία)│ 20:30

**ΛΕΥΚΩΣΙΑ**

**_Ημερομηνίες:_** Παρασκευή 14, Σάββατο 15 & Κυριακή 16 Οκτωβρίου 2022

**_Ώρα έναρξης:_** Παρασκευή & Σάββατο στις 20:30 | Κυριακή στις 18:30

**_Τοποθεσία:_** [Θέατρο Δέντρο](?#map)

***

**ΛΕΜΕΣΟΣ**

**_Ημερομηνίες:_** 18, 21, 22, 23, 25, 28, 29 & 30 Οκτωβρίου 2022 

**_Ώρα έναρξης:_** 20:30 | Κυριακή στις 18:30

**_Τοποθεσία:_** [Τεχνοχώρος ΕΘΑΛ](?#map)

***

#### ΕΙΣΙΤΗΡΙΑ

**_Τιμές:_** €15 / €12

**_Προπώληση:_** Μέσω της ιστοσελίδας Soldout  και σε όλα τα καταστήματα Στεφανής

**_Πληροφορίες:_** Στο τηλέφωνο 25877827
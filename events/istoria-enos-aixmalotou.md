---
title: ιστορια ενος αιχμαλωτου
startDate: 2022-10-19
endDate: 2022-11-20
city: Nicosia
event_image: ''
cover_image: ''
gallery_images: []
category: Drama, Novel
extended: false
critic_link: ''
critic_title: ''
critic_p: ''
theatres:
- theatres/theatro-chora.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το έργο «Ιστορία ενός αιχμαλώτου», θεωρείται από τα πλέον αξιόλογα έργα της πεζογραφίας μας. Αμέσως με τη δημοσίευσή του το 1929, απέσπασε εγκωμιαστικές κριτικές για τις αρετές που το διακρίνουν, τόσο σε επίπεδο περιεχομένου, όσο και μορφής, και αποτέλεσε πηγή έμπνευσης για πολλούς μεταγενέστερους συγγραφείς. Έργο φιλειρηνικό και βαθιά αντιπολεμικό, η « Ιστορία ενός αιχμαλώτου» αντιμετωπίζει —σχεδόν ταυτόχρονα με τη «Ζωή εν τάφω» του Στρατή Μυριβήλη και «Το νούμερο 31328» του Ηλία Βενέζη— τον πόλεμο όχι στην επική, ηρωική του διάσταση, αλλά ως βασικό υπεύθυνο της απώλειας χιλιάδων ατόμων και του εξευτελισμού της ανθρώπινης αξιοπρέπειας. Παράλληλα, αναδεικνύει κάτι βαθύτερο και πιο ουσιαστικό, την παγκόσμια συναδέλφωση, πρόθεση την οποία άλλωστε ο συγγραφέας δηλώνει στην προμετωπίδα: «Αφιερώνεται στα κοινά μαρτύρια των λαών».

Η υπόθεση του έργου αναφέρεται στην αιχμαλωσία, τις περιπέτειες και την τελική διάσωση ενός Έλληνα στρατιώτη, ο οποίος κατά την καταστροφή της Σμύρνης συνελήφθη και οδηγήθηκε στο εσωτερικό της Τουρκίας. Με τρόπο παραστατικό και ύφος γλαφυρό εξιστορούνται οι κακουχίες, τα δεινά, η φυσική και ηθική ταλαιπωρία του βασικού προσώπου, και αναδεικνύεται το ψυχικό του σθένος, καθώς, στην προσπάθεια για επιβίωση, αναγκάζεται να υποδυθεί τον Τούρκο και, εργαζόμενος για μεγάλο διάστημα σε κάποιο υποστατικό της Μ. Ασίας, καταφέρνει τελικά να δραπετεύσει και να σωθεί.

Όπως ο ίδιος ο συγγραφέας μας αναφέρει, το περιστατικό το πληροφορήθηκε από κάποιον πρόσφυγα σ' ένα χωριό της περιφέρειας Αικατερίνης, γι' αυτό και η αφήγηση τελειώνει με το όνομα του αληθινού πρωταγωνιστή και αφηγητή, του Νικόλα Κοζάκογλου.

Με ένα εκλεκτό επιτελείο συνεργατών, η ομάδα στοχεύει στη δραματοποίηση του λογοτεχνικού έργου του Στρατή Δούκα, ζωντανεύοντάς το επί σκηνής ως μια άρτια θεατρική παράσταση, που θα αποκαλύψει τις αρετές του κειμένου και θα διεισδύσει στην ιστορία, τον χαρακτήρα του αφηγητή, το κοινωνικό και ιστορικό κλίμα της εποχής.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Δραματουργία:_** Μαρία Μανναρίδου – Καρσερά / Φώτης Αποστολίδης  
**_Σκηνοθεσία:_** Μαρία Μανναρίδου – Καρσερά  
**_Σκηνικά – Κοστούμια:_** Μαρίζα Παρτζίλη  
**_Μουσική Σύνθεση:_** Γιώργος Καλογήρου  
**_Σχεδιασμός Φωτισμού:_** Σταύρος Τάρταρης  
**_Χειρισμός Φωτισμού – Ήχου:_** Αντρέας Καρσεράς

**Στο ρόλο του Νικόλα Κοζάκογλου ο Φώτης Αποστολίδης**

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Πρεμιέρα 19 Οκτωβρίου και τακτικές παραστάσεις κάθε Τετάρτη, Κυριακή, Δευτέρα (εκτός Κυριακής 23 Οκτωβρίου)

**_Ώρα έναρξης:_** 20:30

**_Τοποθεσία:_** [Θέατρο Χώρα, Κοραή 1](?#map) (Πλατεία Αρχιεπισκοπής)

**_Διάρκεια παράστασης:_** 60 λεπτά

***

#### ΕΙΣΙΤΗΡΙΑ

**_Τιμή:_** €13

**_Κρατήσεις / Πληροφορίες:_** Στο τηλέφωνο 99544934
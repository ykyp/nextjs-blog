---
title: δαφνες και πικροδαφνες
city: Nicosia
startDate: '2023-05-27T21:00:00.000Z'
endDate: '2023-05-27T21:00:00.000Z'
nicosia_dates: '2023-05-28'
category: Novel
theatres:
  - name: theatres/dimotiko-theatro-strovolou.md
event_image: >-
  https://assets.tina.io/de22fc98-b2e9-4a98-88ab-db440eef3dc1/DAFNES KAI
  PIKRODAFNES.jpg
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το «Δάφνες και Πικροδάφνες» των Δ. Κεχαΐδη και Ε. Χαβιαρά, είναι ένα σημαντικό έργο της νεοελληνικής δραματουργίας, το οποίο καταγράφει το παρασκήνιο, τον παραγοντισμό και τη νοοτροπία των πελατειακών σχέσεων, σε ένα τοπίο μικροπολιτικών συμφερόντων.

Τέσσερις κομματάρχες, μηχανορραφούν, μπλοφάρουν, συνωμοσιολογούν, διακινδυνεύουν τη φιλία τους και την τιμή τους μπροστά στο βωμό του κοινοβουλευτικού πολιτεύματος  και της «καρέκλας», κατά τη διάρκεια της προεκλογικής περιόδου.

 Η κουβέντα παρεκτρέπεται όταν τα προσωπικά συμφέροντα τους διασταυρώνονται και ο καθένας προσπαθεί με την παράθεση πληροφοριών, στοιχείων ή ενόχων μυστικών του παρελθόντος να «βγάλει από τη μέση» τον άλλον υποψήφιο του ίδιου συνδυασμού. Όλοι νομίζουν ότι κινούν ή μπορούν να κινήσουν τα νήματα της εξουσίας προς όφελός τους αλλά, ταυτόχρονα, διαπιστώνουν πως είναι δεμένοι και οι ίδιοι στο πλέγμα των νημάτων αυτών.

Αν και το έργο είναι γραμμένο λίγο μετά τη μεταπολίτευση, σήμερα μοιάζει σα να μην πέρασε ούτε μια μέρα από τότε και ενώ χαρακτηρίζεται ως σάτιρα, κατά βάθος πρόκειται για κάτι θλιβερό, όπου το προσωπικό συμφέρον υπερισχύει του κοινού, χρησιμοποιώντας ίντριγκες και συνωμοσίες, μέσω της τέχνης του να λες αληθοφανή ψέματα, ή ψεύτικες αλήθειες. Κάτι που συμβαίνει συχνά στην πολιτική.

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Σκηνοθεσία: Μόνικα Μελέκη\
Σκηνικά | κοστούμια: Σοφία Χατζήπαπα,\
Μουσική επιμέλεια: Μόνικα Μελέκη

Παίζουν: Ανδρέας Μελέκης, Κρίστοφερ Γκρέκο, Κωνσταντίνος Γαβριήλ, Σταύρος Κωνσταντίνου

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνία: Κυριακή 28 Μαϊου 2023 (στα πλαίσια του 7ου φεστιβάλ θεάτρου του Δήμου Στροβόλου)

Ώρα έναρξης: 20:30

Τοποθεσία: [Δημοτικό Θέατρο Στροβόλου](?#map)

#### ΕΙΣΙΤΗΡΙΑ

Τιμή: €5

Προπώληση: Μέσω της ιστοσελίδας [Tickethour](https://shop.tickethour.com/showEventInformation.html?idEvent=4211)








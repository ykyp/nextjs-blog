---
title: η κιτρινη ταπετσαρια
startDate: 2022-11-26
endDate: 2022-12-19
nicosia_dates: 2022-11-26, 2022-11-27, 2022-11-28, 2022-12-03, 2022-12-04, 2022-12-05,
  2022-12-10, 2022-12-11, 2022-12-12, 2022-12-17, 2022-12-18, 2022-12-19
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/i-kitrini-tapetsaria_5.jpg"
cover_image: ''
gallery_images:
- "/images/uploads/i-kitrini-tapetsaria_4.jpg"
- "/images/uploads/i-kitrini-tapetsaria_3.jpg"
- "/images/uploads/i-kitrini-tapetsaria_2.jpg"
- "/images/uploads/i-kitrini-tapetsaria_1.jpg"
category: Drama, Novel
extended: false
critic_link: ''
critic_title: ''
critic_p: ''
theatres:
- theatres/aigia-sholi-tehnon.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η θεατρική ομάδα Μαρίας Καρολίδου παρουσιάζει το έργο «Η κίτρινη ταπετσαρία» βασισμένο στο ομώνυμο διήγημα της Αμερικανίδας συγγραφέα Σάρλοτ Πέρκινς Γκίλμαν.

Η ιστορία αποτελεί μια συλλογή από εγγραφές ημερολογίου γραμμένες από μια νεαρή γυναίκα που φαίνεται να πάσχει από επιλόχεια κατάθλιψη. Ο σύζυγος-γιατρός της την απομονώνει σε ένα εξοχικό σπίτι με σκοπό να της επιβάλλει μια θεραπεία ανάπαυσης για αυτό που ο ίδιος αποκαλεί «μια προσωρινή νευρική κατάθλιψη-μια ελαφρά τάση προς υστερία», μια διάγνωση αρκετά κοινή για τις γυναίκες εκείνης τη περιόδου.  Κλείνοντας την στο παιδικό δωμάτιο του σπιτιού της απαγορεύει κάθε δημιουργική εργασία και της επιβάλλει μια αυστηρή διατροφική και φαρμακευτική αγωγή καθώς και τη χρήση ηλεκτροθεραπείας. Της στερεί επίσης την επαφή με όλα τα οικεία της πρόσωπα ακόμα και με το μωρό της.

Χωρίς κανένα άλλο ερέθισμα εκτός από την ταπετσαρία στο δωμάτιο, η γυναίκα της ιστορίας επικεντρώνεται στα σχέδια και τα μοτίβα της που σταδιακά μεταμορφώνονται σε μια αυτόνομη οντότητα με την οποία η αφηγήτρια θα αναπτύξει μια σχέση εμμονική. Σταδιακά αναδεικνύονται όλο και περισσότερο οι συνέπειες του εγκλεισμού της γυναίκας αυτής, ενώ η ίδια μοιάζει να διανύει ένα ταξίδι αυτογνωσίας που θα ξεπεράσει- λόγω των συγκεκριμένων συνθηκών- τα όρια της λογικής.

Το κείμενο της Γκίλμαν αποτελεί ένα φεμινιστικό μανιφέστο ενάντια στην καταπίεση των γυναικών και μια έντονη κριτική της πατριαρχικής κοινωνίας του τέλους του 19ου αιώνα. Η συγγραφέας αναδεικνύει με τόλμη θέματα όπως η ψυχική υγεία των γυναικών και το στίγμα των ψυχικών παθήσεων, ο εγκλεισμός και η επιβολή ελέγχου στο γυναικείο σώμα, η καταπίεση των γυναικών μέσα από τον έγγαμο βίο, η απαξίωση της γυναικείας ταυτότητας, η γυναικεία ανελευθερία του λόγου, ο αποκλεισμός των γυναικών από την εργασία και την πνευματική δημιουργία.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Διασκευή | Μετάφραση | Σκηνοθεσία:_** Μαρία Ιόλη Καρολίδου  
**_Σκηνικά | Προβολές:_** Άννα Φωτιάδου  
**_Κοστούμια:_** Μαρία Γεωργίου  
**_Σχεδιασμός Ήχου:_** Γιάννης Κουτής  
**_Κινησιολογία:_** Έλενα Αντωνίου  
**_Σχεδιασμός Φωτισμού:_** Σταύρος Τάρταρης  
**_Σχεδιασμός αφίσας:_** Άννα Φωτιάδου  
**_Φωτογραφίες:_** Δημήτρης Λούτσιος

**_Επί σκηνής_** η Αντωνία Χαραλάμπους

Θερμές ευχαριστίες στους ηθοποιούς Πάνο Μακρή και Παναγιώτα Παπαγεωργίου για τη βοήθειά τους.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ
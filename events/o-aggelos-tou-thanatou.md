---
title: Ο ΑΓΓΕΛΟΣ ΤΟΥ ΘΑΝΑΤΟΥ
startDate: 2022-02-12
endDate: 2022-03-13
city: nicosia,larnaca
event_image: "/images/uploads/Ο Αγγελος του Θανατου φωτο.jpeg"
cover_image: "/images/uploads/Ο Αγγελος του Θανατου φωτο.jpeg"
category: Drama
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Θέατρο «ΣΚΑΛΑ» θα εγκαινιάσει την νέα θεατρική χρονιά παρουσιάζοντας σε Παγκύπρια Πρεμιέρα το αριστούργημα του κορυφαίου θεατρικού συγγραφέα Τέννεσση Ουίλλιαμς «Ο άγγελος του θανάτου».

Το έργο πραγματεύεται το τέλος μιας πλούσιας, πορωμένης, σεξουαλικά ασύδοτης γυναίκας που ζει απομονωμένη στην ιταλική Ριβιέρα. Προσκολλημένη σε υλικές αξίες και σαρκικά πάθη η κυρία Φλώρα Γκόφορθ αρνείται να δεχτεί τον επικείμενο θάνατο. Η ανίατη ασθένεια από την οποία πάσχει βρίσκεται σε τερματικό στάδιο αλλά εκείνη εξακολουθεί να κάνει σχέδια και να μεριμνά για τις επενδύσεις της. Περιβάλλεται από μια στρατιά υπηρετών, τους οποίους κακοποιεί με τον αυταρχισμό και την αλαζονεία της. Οι υπηρέτες από την πλευρά τους καραδοκούν για να την εκμεταλλευτούν. Μοναδική εξαίρεση η γραμματέας της, η αξιοπρεπής και γεμάτη συμπόνια Μπλάκι την οποία όμως η κυρία Γκόφορθ αντιπαθεί. Σε αυτό το δύσβατο μέρος θα φτάσει ένας νεαρός επισκέπτης, ο ποιητής Κρίστοφερ Φλάντερς. Η αδυσώπητη κυρία Γκόφορθ αρνείται να του προσφέρει πραγματική φιλοξενία πριν μάθει τις πληροφορίες που θέλει από την άσπονδη φίλη της Κόννυ, γνωστή ως Μάγισσα του Κάπρι.

Πάνω στον ανεμοδαρμένο λόφο τα στοιχεία του παρελθόντος και οι πληγές που δεν έκλεισαν ποτέ θα δημιουργήσουν μια εφιαλτική ατμόσφαιρα στην ψυχή της υπεροπτικής αλλά ευάλωτης γυναίκας. Ποιος θα μπορέσει να ανακόψει το προελαύνων σκοτάδι μιας ψυχής που αντί να απελευθερωθεί από την σάρκα και να πετάξει προς το φως μοιάζει να βουλιάζει στη σήψη μαζί με το φθαρτό σώμα;

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Μετάφραση: Ερρίκος Μπελιές  
Διασκευή-σκηνοθεσία: Ανθούλλης Δημοσθένους  
Σκηνικά-Κοστούμια: Γιώργος Γιάννου  
Μουσική σύνθεση: Νίκη Μενελάου  
Σχεδιασμός φωτισμού:Miroslav Zdravkov  
Ερμηνεύουν: Γιόλα Κλείτου, Κωνσταντίνος Γαβριήλ, Αντρούλα Ηρακλέους, Μόνικα Μελέκη,Σοφοκλής Κασκαούνιας, Νικόλας Αρκαδίου

***

#### ​ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΑΡΝΑΚΑ**

**_Επίσημη πρεμιέρα:_** Σάββατο 12 Φεβρουαρίου 2022 – Ώρα 8.00 μ.μ.

**Τακτικές Παραστάσεις:** 

Κάθε Σάββατο-8.00 μ.μ.

Κάθε Κυριακή-6.30 μ.μ.

**_Τοποθεσία:_** Παττίχειο Δημοτικό Θέατρο ΣΚΑΛΑ

**ΛΕΥΚΩΣΙΑ**

**_Παραστάσεις:_** Πέμπτη 10 και Παρασκευή 11 Μαρτίου – ώρα 8.00μ.μ.

**_Τοποθεσία:_** Θέατρο Δέντρο .

Πληροφορίες στα τηλέφωνα: 24652800 και 99490102

***

#### ΕΙΣΙΤΗΡΙΑ

**_Προπώληση εισιτηρίων:_** tickethour.com.cy / ACS Courier

**_Μέγας Θεσμικός Χορηγός:_** Θ.Ο.Κ.

**_Πάγιος Χορηγός:_** Δήμος Λάρνακας

**_Χορηγός Παράστασης:_** ΟΠΑΠ (ΚΥΠΡΟΥ) ΛΤΔ

**_Στηρίζουν:_** ZIVANA LOEL ,Alexander College Education Ltd, Πανίκος Λειβαδιώτης Λτδ,M.C.S.Quality IP Ltd, Δρ. Ανδρέας Χ’’ Κωστής

**Χορηγοί Επικοινωνίας:** ΡΙΚ,apopsi-la
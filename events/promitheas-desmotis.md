---
title: ΠΡΟΜΗΘΕΑΣ ΔΕΣΜΩΤΗΣ
startDate: 2022-07-22
endDate: 2022-07-23
city: Limassol
event_image: "/images/uploads/2-3.jpg"
cover_image: ''
gallery_images:
- "/images/uploads/6-1.jpg"
- "/images/uploads/5-2.jpg"
- "/images/uploads/4-2.jpg"
- "/images/uploads/3-2.jpg"
- "/images/uploads/1-3.jpg"
category: Tragedy
extended: false
critic_link: ''
critic_title: ''
critic_p: ''
theatres: []
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η αριστουργηματική τραγωδία του Αισχύλου, Προμηθέας Δεσμώτης, παραγωγή του Θεάτρου Πορεία, που έγινε τρεις φορές sold out στο Αρχαίο Θέατρο της Επιδαύρου και απέσπασε εξαιρετικές κριτικές σε μία συναρπαστική περιοδεία που είδαν περισσότεροι από 50.000 θεατές σε όλη την Ελλάδα, συμμετέχει στη φετινή διοργάνωση του Φεστιβάλ, με τον Γιάννη Στάνκογλου στον ρόλο του Προμηθέα και ένα εκλεκτό επιτελείο πρωταγωνιστών, σε μετάφραση Γιώργου Μπλάνα και σκηνοθεσία Άρη Μπινιάρη.

Στην τραγωδία, ο Αισχύλος πραγματεύεται την αντίσταση του αλυσοδεμένου στον Καύκασο Προμηθέα, να υποκύψει στο θέλημα του «ανελέητου» Διός, υφαίνοντας ένα πεδίο πολλαπλών συγκρούσεων. Ο Προμηθέας ορθώνεται, υπερασπιζόμενος τον άνθρωπο, απέναντι στον απολυταρχικό μηχανισμό μιας θεϊκής τυραννίας και αφυπνίζει το γένος των ανθρώπων προς την κριτική σκέψη, το πάθος για την ελευθερία και την προσωπική τους αυτονομία.

**«To μέλλον δεν ανήκει στη Βία, το μέλλον δεν ανήκει στη Δύναμη, στη Λογική ανήκει το μέλλον...»**

Ο Άρης Μπινιάρης, αντλώντας πληροφορίες από τη ρυθμικότητα του κειμένου, συνεχίζει την έρευνά του πάνω στην αρχαία τραγωδία, με τους ηθοποιούς να μεταβολίζουν σε θεατρική δράση τον ήχο και τον ρυθμό του ποιητικού λόγου μέσω του σώματος και της φωνής. Μέσα από ένα παλλόμενο και ζωντανό ηχητικό περιβάλλον, αναδεικνύονται τα πρόσωπα μιας παλιάς, μα πάντα επίκαιρης ιστορίας, με τον Προμηθέα να αποτελεί ένα διαχρονικό σύμβολο αντίστασης. «Μιας ιστορίας που μπορεί να ακουστεί ως σκοτεινό σχόλιο για το παρόν ή ως φωτεινή ελπίδα για το μέλλον», όπως ο ίδιος ο σκηνοθέτης σημειώνει.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Άρης Μπινιαρής  
**_Μετάφραση:_** Γιώργος Μπλανάς  
**_Μουσικός επί σκηνής:_** Σταμάτης Φουσέκης

**_Ηθοποιοί:_** Γιάννης Στάνκογλου (Προμηθέας), Ιωάννη Παπαζήση (Ερμή), Αλέκο Συσσοβίτη (Ωκεανό), Νάνσυ Μπούκλη (Ιώ), Δαυίδ Μαλτέζε (Ήφαιστος), Άρη Μπινιάρη (Κράτος) Κωνσταντίνο Γεωργαλή (Βία) και τις Δήμητρα Βήττα, Ελένη Βλάχου, Φιόνα Γεωργιάδη, Κατερίνα Δημάτη, Δάφνη Κιουρκτσόγλου, Δάφνη Νικητάκη, Γρηγορία Μεθενίτη, Αλεξία Σαπρανίδου, Θάλεια Σταματέλου (χορός).

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Παρασκευή 22 Ιουλίου & Σάββατο 23 Ιουλίου

**_Ώρα έναρξης:_** 21:00

**_Τοποθεσία:_** Αρχαίο Θέατρο Κουρίου

***

#### ΕΙΣΙΤΗΡΙΑ

**_Τιμές:_** 

* €12
* €8 Μειωμένο (μαθητές, φοιτητές, εθνοφρουροί, συνταξιούχοι, άνεργοι)
* €45 Eνιαίο Eισιτήριο (ανά άτομο για παρακολούθηση 5 παραστάσεων. Ισχύει μόνο για το κανονικό εισιτήριο)

**_Προπώληση:_** Απο την ιστοσελίδα της [Soldout ](https://www.soldoutticketbox.com/international-festival-of-ancient-greek-drama-2022/easyconsole.cfm "Soldout")και τα καταστήματα Stephanis Electronics

**_Πληροφορίες:_** Στο τηλέφωνο 70002414

Για τη διευκόλυνση του κοινού από τη Λευκωσία, θα προσφερθεί μεταφορά με λεωφορεία στο Αρχαίο Θέατρο Κουρίου. Απαραίτητη η αγορά του εισιτηρίου λεωφορείου μαζί με το εισιτήριο της παράστασης, από την πλατφόρμα της SoldOut Tickets. Ώρα αναχώρησης στις 18:30 (χώροςστάθμευσης απέναντι από το Κέντρο Χειροτεχνίας στη λεωφόρο Αθαλάσσας).
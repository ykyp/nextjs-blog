---
title: ΛΟΓΙΣΤΙΚΟΣ ΕΛΕΓΧΟΣ
startDate: 2022-11-25
endDate: 2022-12-04
city: Nicosia
event_image: ''
cover_image: ''
gallery_images: []
category: Drama, Comedy
extended: false
critic_link: ''
critic_title: ''
critic_p: ''
theatres:
- theatres/theatro-chora.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το έργο «Λογιστικός έλεγχος ή Ισλανδία, ένας μοντέρνος μύθος» είναι γραμμένο το 2018 από τον Andrew Westerside και τους Proto-Type Theater. Η Proto-Τype Theatre είναι μια ομάδα διεπιστημονικών/διαθεματικών καλλιτεχνών με επικεφαλής τους Rachel Baynton, Gillian Lees και Andrew Westerside. Έχουν δημιουργήσει πρωτότυπα θεατρικά έργα, τα οποία έχουν παρουσιάσει -εκτός του Ηνωμένου Βασιλείου- σε ΗΠΑ, Ολλανδία, Ρωσία, Κίνα, Αρμενία, Γαλλία, Ζιμπάμπουε. Κριτικοί έχουν χαρακτηρίσει το έργο τους «συναρπαστική οπτική» (New York Times) και «εγκεφαλικά έξυπνο... χαλαρά λογικό θέατρο» (The Guardian).

Το έργο εξετάζει την παγκόσμια οικονομική κρίση και την σύγχρονη πολιτική, μέσα από την πρόσφατη ιστορία της Ισλανδίας και τις προσπάθειες του ισλανδικού λαού και έθνους να υψώσει την φωνή του και να διαδηλώσει. Το έργο έχει να κάνει με την ανάκτηση των δυνάμεων του ανθρώπου, την ανατροπή ενός κόσμου σχεδιασμένου να μας κρατά υπόδουλους και πώς η συλλογική δύναμη μπορεί να αλλάξει –έστω και με ένα μικρό βήμα κάθε φορά- τον κόσμο μας.

Το έργο θα παρουσιαστεί απο την ομάδα «Σόλο για Τρεις» η οποία διαχρονικά είναι μια ομάδα που καλεί να συνεργαστούν μαζί της καλλιτέχνες από όλο το φάσμα της θεατρικής τέχνης, ειδικά νέους ανθρώπους, που πολλές φορές στερούνται ευκαιριών. Στόχος της ομάδας είναι η παρουσίαση του συγκεκριμένου έργου και η γνωριμία του κοινού με το εν λόγω έργο, το οποίο πρώτη φορά μεταφράζεται στην Ελληνική γλώσσα, σε μορφή σκηνοθετημένου αναλογίου. Παρά το γεγονός ότι η Κύπρος πέρασε αρκετές οικονομικές κρίσεις, έρευνες του Τεχνολογικού Πανεπιστημίου, σε συνεργασία με την Κεντρική Τράπεζα, δείχνουν ότι υπάρχει υψηλό επίπεδο χρηματοοικονομικού αναλφαβητισμού στον γενικό πληθυσμό της χώρας μας και ιδιαίτερα στους νέους. Για αυτό στόχος, είναι μια νεανική και φρέσκια πρόταση, έτσι ώστε να προσελκύσει τόσο το ευρύτερο κοινό αλλά και τους νέους θεατές-πολίτες.

​Το έργο παρουσιάζει την παγκόσμια οικονομική κρίση του 2008 μέσα από ένα νέο αφήγημα, ή το αφήγημα των νέων ανθρώπων, της Εύας (της «πρωτόπλαστης» Ισλανδής) συγκεκριμένα. Αλλά ταυτόχρονα το ιδιαίτερα ενδιαφέρον αφήγημα, το οποίο εξηγεί τον κόσμο του σήμερα, παντρεύεται με την παλιά γενιά, τον παππού της Εύας, ο οποίος ανατρέχει στο παρελθόν και στην μυθολογία να εξηγήσει τα σύγχρονα κοινωνικά φαινόμενα. Αυτούς τους δύο κόσμους θα παντρέψουμε κι εμείς δημιουργικά. Δύο νέοι δημιουργοί, δύο νέοι πολίτες, με μια κάποια αποστασιοποίηση και χωρίς διδακτισμό ή προπαγάνδα, μοιράζονται ελεύθερα τις σκέψεις τους για την οικονομία και την πολιτική. Μέσα στην διαδρομή αυτή, της κατανόησης του κόσμου στον οποίο ζουν, εισέρχεται και η ιστορία της Εύας από την Ισλανδία, μιας συνομήλικης, μίας εν δυνάμει φίλης, γνωστής, και του παππού της.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Φώτης Φωτίου  
**_Σκηνοθεσία:_** Μαρία Μανναρίδου – Καρσερά  
**_Σκηνικά – Κοστούμια:_** Θέλμα Κασουλίδου  
**_Επιμέλεια Μουσικής:_** Φώτης Φωτίου  
**_Σχεδιασμός / Χειρισμός Φωτισμού -’Ηχου:_** Αντρέας Καρσεράς

**_Ερμηνεύουν οι Ηθοποιοί:_** Τερέζα Ευριπίδου, Φώτης Φωτίου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** 

Παρασκευή, Σάββατο και Κυριακή 25, 26 και 27 Νοεμβρίου  
Παρασκευή, Σάββατο και Κυριακή 2, 3 και 4 Δεκεμβρίου

**_Ώρα έναρξης:_** 20:30

**_Τοποθεσία:_** [Θέατρο Χώρα, Κοραή 1 (Πλατεία Αρχιεπεισκοπής)](?#map)

***

#### ΕΙΣΙΤΗΡΙΑ

Τιμές: €15 / €12

Κρατήσεις: 
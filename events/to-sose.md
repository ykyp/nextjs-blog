---
title: το σωσε
startDate: 2023-03-22
endDate: 2023-04-09
nicosia_dates: 2023-03-22, 2023-03-24, 2023-03-25, 2023-03-26, 2023-03-29, 2023-03-31,
  2023-04-01, 2023-04-02, 2023-04-05, 2023-04-07, 2023-04-08, 2023-04-09
limassol_dates: 2023-04-19, 2023-04-20
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: "/images/uploads/to-sose.JPG"
cover_image: ''
gallery_images:
-  imgSrc: /images/uploads/to-sose_3.JPG
-  imgSrc: /images/uploads/to-sose_2.JPG
category: Comedy
extended: false
critic_link: ''
critic_title: ''
critic_p: ''
theatres:
- name: theatres/patticheio-dimotiko-theatro-lemesos.md
- name: theatres/theatro-dionysos.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Θέατρο «ΔΙΟΝΥΣΟΣ», ανακοινώνει την επόμενη παραγωγή του που είναι η κωμωδία “Το Σώσε” του Μάικλ Φρέιν, που ανεβαίνει σε σκηνοθεσία Παναγιώτη Λάρκου.

Το έργο που ανάγκασε τους λεξικογράφους της γης να πάρουν ξανά τα μολύβια τους και να γράψουν από την αρχή τι σημαίνει η λέξη κωμωδία , ανεβαίνει στην Κύπρο από ένα θίασο έτοιμο για όλα. Μια παράσταση, μέσα σε μια παράσταση. Ένα έργο που αφήνει τους θεατές να δουν από την κλειδαρότρυπα, το χρωματιστό χάος, πίσω από τα σκηνικά και τα λαμπερά φώτα.

Τετάρτη απόγευμα, σε ένα σπίτι χτυπάει μανιωδώς το τηλέφωνο. Οι ιδιοκτήτες λείπουν στο εξωτερικό. Τους κυνηγάει η εφορία. Η οικονόμος είναι παρούσα. Προσπαθεί να δει την αγαπημένη της σειρά στην τηλεόραση. Και να φάει ένα πιάτο σαρδέλες. Δεν θα προλάβει. Ένας μεσίτης έρχεται να δείξει το σπίτι σε έναν Άραβα πετρελαιά. Κουβαλάει μαζί του την γκόμενα του. Η οποία είναι κόρη ενός διαρρήκτη. Που θα καταφτάσει και θα κλέψει ακόμη και τα φλοτέρ από την τουαλέτα. Οι ιδιοκτήτες θα έρθουν απροειδοποίητα. Αυτές οι σαρδέλες, δεν θα φαγωθούν ποτέ.

Πόρτες που δεν ανοίγουν έχετε ξαναδεί. Και κρυφούς εραστές και γυμνούς κτηματομεσίτες. Και υπηρέτριες που καταστρέφουν τα πάντα. Ίσως να έχετε ξαναδεί και κουφούς διαρρήκτες. Αυτή τη φορά όμως δεν υπάρχει ελπίδα. Σαρδέλες εξαφανίζονται, χαμένες κόρες ανακαλύπτονται, ξεβράκωτοι σύζυγοι πάνε κι έρχονται.

Σεΐχηδες εμφανίζονται από το πουθενά και κλέβουν τα σεντόνια. Πάνω στη σκηνή χάνονται φακοί επαφής, ατάκες και σκηνές ολόκληρες. Οι ηθοποιοί δεν έχουν ιδέα, ο τεχνικός κοιμάται και ο σκηνοθέτης δεν έχει μαλλιά να τραβήξει. Αυτή τη φορά θα γίνει το σώσε!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο:_** Μάικλ Φρέιν  
**_Μετάφραση:_** Ξένια Καλογεροπούλου  
**_Διασκευή | Σκηνοθεσία:_** Παναγιώτης Λάρκου  
**_Σκηνικά | Κοστούμια:_** Γιώργος Τενέντες  
**_Σχεδιασμός Φωτισμών:_** Γιώργος Λάζογλου  
**_Χορογραφία | επιμέλεια κίνησης:_** Παναγιώτης Τοφή  
**_Καλλιτεχνική διεύθυνση Θεάτρου «ΔΙΟΝΥΣΟΣ»:_** Χρήστος Γιάγκου

**_Συμμετέχουν με σειρά εμφάνισης οι ηθοποιοί:_** Ηλιάνα Κάκκουρα, Άγγελος Χατζημιχαήλ, Βασιλική Κυπραίου, Χάρης Αττώνης, Λουκία Πρωτοπαπά, Μιχάλης Καζάκας, Θέμιδα Νικολάου, Χρήστος Γιάγκου, Παναγιώτης Λάρκου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμιέρα:_** Τετάρτη 22 Μαρτίου στις 20:30

**_Τακτικές Παραστάσεις:_** Κάθε Τετάρτη, Παρασκευή, Σάββατο και Κυριακή μέχρι τις 9 Απριλίου 2024

**_Ώρα έναρξης:_** 20:30 | Κυριακή στις 18:30

**_Τοποθεσία:_** [Θέατρο Διόνυσος](?#map)

***

**ΛΕΜΕΣΟΣ**

**_Ημερομηνίες:_** Τετάρτη 19 Απριλίου 2023 | Πέμπτη 20 Απριλίου 2023

**_Ώρα έναρξης:_** 20:30

**_Τοποθεσία:_** [Παττίχειο Δημοτικό Θέατρο](?#map)

***

#### ΕΙΣΙΤΗΡΙΑ

**_Τιμές:_** €15 (κανονικό) | €12 ευρώ (συνταξιούχοι, φοιτητές)

**_Κρατήσεις | Πληροφορίες:_** Στα τηλέφωνα 22818999 & 99621845

**_Προπώληση:_** Μέσω της ιστοσελίδας [Soldout ](https://www.soldoutticketbox.com/to-sose-theatro-dionysos-2023/?lang=en)και σε όλα τα καταστήματα Stephanis
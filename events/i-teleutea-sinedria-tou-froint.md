---
title: Η ΤΕΛΕΥΤΑΙΑ ΣΥΝΕΔΡΙΑ ΤΟΥ ΦΡΟΙΝΤ
city: nicosia
startDate: 2024-03-01T22:00:00.000Z
endDate: 2024-03-29T22:00:00.000Z
nicosia_dates: >-
  2024-03-02,2024-03-03,2024-03-9,2024-03-10,2024-03-16,2024-03-17,2024-03-23,2024-03-24,2024-03-30,2024-03-31
event_image: /Screenshot 2024-02-11 at 8.57.08 PM.png
category: ''
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Όταν ο Σίγκμουντ Φρόιντ γνώρισε τον Σι Ες Λιούις… Μια παράσταση σε φυσικό σκηνικό και φυσικό φωτισμό!

Η Alpha Square αρνείται να μη δημιουργήσει θεατρική εμπειρία για τους θεατές της μέχρι το επόμενο Φθινόπωρο, και έτσι –χωρίς κρατική επιχορήγηση – ανεβάζει μια ιδιαίτερη παράσταση μέσα σε φυσικό σκηνικό και φυσικό φωτισμό, στον Άγιο Ανδρέα Λευκωσίας.

Ο βραβευμένος Αμερικανός συγγραφέας Mark St. Germain, με ιδιαίτερη κλίση στην ιστορική μυθοπλασία, φαντάζεται μια πρώτη και τελευταία συνάντηση του θρυλικού συγγραφέα Σι Ες Λιούις με έναν από τους σημαντικότερους διανοούμενους του 20ου αιώνα, τον Σίγκμουντ Φρόιντ, το 1939.
Δύο μέρες μετά την έναρξη του Δεύτερου Παγκοσμίου Πολέμου, στο γραφείο του
Φρόιντ στο Χάμπστεντ του Λονδίνου, ο Αυστριακός πατέρας της ψυχανάλυσης και
τρανός άθεος θα συνομιλήσει με τον Ιρλανδό συγγραφέα (μελλοντικά διάσημο για Τα
Χρονικά της Νάρνια) γνωστό για τη μεταστροφή του και τα γραπτά του στο
Χριστιανισμό. Η συνομιλία – αναπόφευκτα, ευγενικά μα και προκλητικά –
περιστρέφεται γύρω από την ύπαρξη του Θεού, την κόρη του Φρόιντ, τη συγκάτοικο
του Λιούις, το τραύμα του Λιούις ως στρατιώτης στον πρώτο παγκόσμιο πόλεμο και
την αυτοκτονία που ο Φρόιντ σχεδιάζει (και, ιστορικά, θα διαπράξει είκοσι μέρες
αργότερα).

Στο ιδιαίτερο σαλόνι ενός σπιτιού, σχεδιασμένο από τον εμβληματικό Κύπριο αρχιτέκτονα Νεοπτόλεμο Μιχαηλίδη, μικρός αριθμός θεατών θα κάθεται μαζί με τις δύο ιστορικές φιγούρες στο «γραφείο του Φρόιντ» στο φυσικό φως της ημέρας! 

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Οι Βαρνάβας Κυριαζής και Ανδρέας Αραούζος σκηνοθετούν και ενσαρκώνουν τις δύο επιβλητικές προσωπικότητες.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνίες και Ώρα έναρξης:  Πρεμιέρα Σάββατο, 2 Μαρτίου 2024 στις 11.30 πμ 

Τακτικές Παραστάσεις: κάθε Σάββατο\* και Κυριακή, στις 11.30 πμ και στις 4.00 μμ. 

\*Τα Σάββατα 2, 9 και 30 Μαρτίου μία παράσταση μόνο, στις 11.30 πμ. 

 

Χώρος: [Κωνσταντίνου Κοντού 1](https://www.google.com/maps/place/Konstantinou+Kontou,+Nicosia,+Cyprus/@35.1747292,33.344568,17z/data=!3m1!4b1!4m6!3m5!1s0x14de10ace1685511:0x25266bcccb3646e5!8m2!3d35.1747248!4d33.3471429!16s%2Fg%2F11h54zybrd?entry=ttu), Άγιος Ανδρέας, Λευκωσία (απέναντι από το πλάι του Δημοτικού Αγίου Ανδρέα) 

Στάθμευση:  ενδεδειγμένοι χώροι έξω από το σπίτι και επί της οδού Αγ. Παύλου

Διάρκεια: 75 λεπτά 

***

#### ΕΙΣΙΤΗΡΙΑ

Τιμή: €15

Προπώληση: [ticketmaster.cy](https://www.ticketmaster.cy/showEventInformation.html?idEvent=4522) / 7777 7040 / ACS Courier 

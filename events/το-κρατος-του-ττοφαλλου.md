---
title: το κρατος του ττοφαλλου
startDate: 2023-04-29
endDate: 2023-05-28
nicosia_dates: 2023-04-29, 2023-04-30, 2023-05-06, 2023-05-07, 2023-05-13, 2023-05-14,
  2023-05-20, 2023-05-21, 2023-05-27, 2023-05-28
limassol_dates: ''
larnaca_dates: ''
famagusta_dates: ''
paphos_dates: ''
city: nicosia
event_image: "/images/uploads/to-kratos-tou-toffalou_2.jpg"
cover_image: ''
gallery_images:
- "/images/uploads/to-kratos-tou-toffalou_4.jpg"
- "/images/uploads/to-kratos-tou-toffalou_3.jpg"
- "/images/uploads/to-kratos-tou-toffalou_1.jpg"
category: Comedy
extended: false
critic_link: ''
critic_title: ''
critic_p: ''
theatres:
- theatres/satiriko.md.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Tο Σατιρικό Θέατρο παρουσιάζει την Κυπριακή κωμωδία του Μιχάλη Πιτσιλλίδη, «Το κράτος του Ττόφαλλου» («Ττόφαλλος ο Κλωναρίτης»),

Ο βραβευμένος και πολυαγαπημένος συγγραφέας Μιχάλης Πιτσιλλίδης, σφράγισε με το έργο του την κυπριακή δραματουργία, σκιαγραφώντας μέσα από τα έξυπνα και διασκεδαστικά κείμενα του γεγονότα είτε αυτοβιογραφικά, είτε που αφορούσαν σε στιγμές της καθημερινής ζωής της κυπριακής κοινωνίας. Στο «Κράτος του Ττόφαλλου» «χτίζει» ένα γεμάτο χιούμορ έργο, με ζωντανούς χαρακτήρες και χυμώδεις κωμικές σκηνές με σκοπό να αναδείξει πικρές αλήθειες για την πλεονεξία μας, τη μεγαλομανία και την τυφλή υπακοή μας στις ουτοπικές προτάσεις και επιζήμιες πρακτικές της εξουσίας για την επίλυση σημαντικών προβλημάτων.

**Πλοκή**: Η ιστορία του έργου διαδραματίζεται σε ένα πολύ μικρό χωριό, το Κλωνάρι, τη δεκαετία του 1960. Το χωριό, παραμελημένο από την κυβέρνηση, προσπαθεί να βρει το δίκιο του. Με ηγέτη τον Ττόφαλλο, οι Κλωναρίτες κάνουν διαδηλώσεις για να ικανοποιηθούν τα αιτήματα τους. Όταν βλέπουν πως κανείς δεν τους λαμβάνει υπόψη, ο Ττόφαλλος αποφασίζει πως πρέπει να δημιουργήσουν το δικό τους κράτος.

Αυτοανακηρύσσεται πρόεδρος και μαζί με την προεδρίνα και τους υπουργούς του αρχίζει να σχεδιάζει το μέλλον του «κράτους» του Κλωναρκού. Σύντομα όμως, λόγω των παράλογων αποφάσεων τους, η οικονομία αρχίζει να πηγαίνει από το κακό στο χειρότερο και οι κάτοικοι ετοιμάζονται να εξεγερθούν. Τότε ο Ττόφαλλος με την αυτοπεποίθηση του αλάθητου εξουσιαστή, τους πείθει ότι προβλήματά τους θα λυθούν μόνο εάν κηρύξουν πόλεμο στο γειτονικό χωριό...

Δεκαετίες αργότερα, τα λόγια του Μιχάλη Πιτσιλλίδη παραμένουν επίκαιρα και εξακολουθούν να μας φωτογραφίζουν ως λαό πολύ εύστοχα: 

> «...Με τον “Ττοφαλλον τον Κλωναρίτην” επιχειρώ να σατιρίσω τον εγωκεντρισμό, την αφέλεια και την ευπιστία που μας χαρακτηρίζει σαν λαό. Με αυτά μας τα ελαττώματα, σαν άτομα καταντούμε συχνά παράλογοι, με τις υπερβολικές αξιώσεις μας και, σαν λαός, πορευόμαστε χωρίς συναίσθηση του νανισμού μας. Αρκεί για μας η ρητορεία κάποιου μεγαλόστομου ηγέτη, για να παρασυρθούμε σε περιπέτειες με ουτοπιστικούς στόχους. Εξαιτίας αυτών των ελαττωμάτων, αδυνατούμε να αξιοποιήσουμε τα εφικτά κυνηγώντας τα ανέφικτα. Την γνώμη αυτήν σχημάτισα συν-υποφέροντας με τον λαό μας, εμπειρικά, τις ολέθριες συνέπειες των ελαττωμάτων μας και από αυτήν την θλιβερή εμπειρία εμπνεύστηκα τον μύθο του έργου...»

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Βασίλης Μιχαήλ  
**_Σκηνικά | Κοστούμια:_** Στέφανος Αθηαινίτης  
**_Μουσική:_** Σάββας Σάββα  
**_Ερμηνεία Τραγουδιών:_** Μιχάλης Τερλικκάς  
**_Σχεδιασμός Φωτισμού:_** Βικέντιος Χριστιανίδης  
**_Βοηθός σκηνοθέτη:_** Χριστίνα Χαραλάμπους  
**_Βοηθός Σκηνογράφου:_** Μόνικα Χατζηβασιλείου  
**_Φωτογραφίες:_** Χρίστος Τσεκούρας  
**_Τrailer:_** Χάρης Αριστείδου  
**_Σχεδιασμός Αφίσας και Προγράμματος Παράστασης:_** Μάριος Χριστοφορίδης  
**_Ζωγραφική εκτέλεση σκηνικού:_** Martin Meason  
**_Κατασκευή Σκηνικού:_** Γιώργος Χριστιανόπουλος  
**_Συμμετέχει_**: Νίκος Δάιος

**_ΠΑΙΡΝΟΥΝ ΜΕΡΟΣ ΟΙ ΗΘΟΠΟΙΟΙ:_** Σπύρος Γεωργίου, Χάρης Πισίας, Βασίλης Μιχαήλ, Λουκία Μουσουλιώτη, Ανδρέας Ρόζου, Ιωάννα Μαραγκού, Νικόλας Κουρουζίδης.

***
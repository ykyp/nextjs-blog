---
title: ΚΑΣΤΑΝΚΑ Η ΙΣΤΟΡΙΑ ΕΝΟΣ ΣΚΥΛΟΥ
city: nicosia
startDate: 2024-02-23T22:00:00.000Z
endDate: 2024-02-23T22:00:00.000Z
nicosia_dates: '2024-02-24'
event_image: /Screenshot 2024-02-18 at 9.10.50 PM.png
category: amateur
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Με επίκεντρο την Καστάνκα, μία σκυλίτσα που χάνει το αφεντικό της και
βρίσκει καταφύγιο στο σπίτι ενός καλλιτέχνη του τσίρκου, το διήγημα του Τσέχοφ
παρουσιάζει τον κόσμο των οικόσιτων ζώων μέσα από τα δικά τους μάτια,
υιοθετώντας το απλοϊκό, και γι’ αυτό βαθιά τρυφερό, βλέμμα τους στον κόσμο των
ανθρώπων.

Η Καστάνκα στο καινούργιο της σπίτι θα συνδεθεί με έναν γάτο, ένα χήνο
και μια γουρούνα χωρίς όμως να μπορεί να ξεχάσει το παλιό της αφεντικό. Θα
καταφέρει άραγε να το ξαναβρεί;

Ως έργο που απευθύνεται σε όλη την οικογένεια, η θεατρική διασκευή της
Καστάνκα από την ομάδα Ειδεκανού προσεγγίζει το λογοτεχνικό κείμενο με
παιγνιώδη διάθεση εμπλέκοντας την αφηγηματική τεχνική με λούτρινα παιχνίδια
(object theatre), και οπτικογραφημενο υλικό.

Η Καστάνκα, η σκυλίτσα-πρωταγωνίστρια της παράστασης, μας δίνει την
ευκαιρία να ξανα-δούμε τον κόσμο που μας περιβάλλει μέσα από τα μάτια της. Θα
μπορέσουμε εμείς ως θεατές να δεχτούμε το δώρο αυτής της καθαρής καρδιάς;

Η παράσταση απευθύνεται σε όλη την οικογένεια και είναι κατάλληλη για
παιδιά από 5 χρονών και πάνω.

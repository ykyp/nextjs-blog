---
title: RAT PARK
city: nicosia
startDate: 2023-09-21T21:00:00.000Z
endDate: 2023-09-22T21:00:00.000Z
nicosia_dates: '2023-09-22,2023-09-23'
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Τον περασμένο	Απρίλιο,	ολοκληρώνοντας	τον κύκλο των μαθημάτων	του, το θεατρικό εργαστήριο των δράσεων Νε@ σε έρημο νησί παρουσίασε μια πρωτότυπη παράσταση με θέμα τις εξαρτήσεις. Λόγω της μεγάλης ανταπόκρισης του κοινού η δουλειά του εργαστηρίου θα επαναληφθεί για δύο ακόμη παραστάσεις στις 22 και 23 Σεπτεμβρίου.«Ο μεγαλύτερος –και ο χειρότερος– εθισμός είναι να ζεις μια ζωή χωρίς νόημα, να ζεις την κάθε μέρα χωρίς νόημα... Λένε πως ο εθισμός θεραπεύεται με τις ανθρώπινες σχέσεις...»Μια παρέα εφήβων ξεκινά να μελετήσει ένα θέμα κοινό και πολυσυζητημένο: τις εξαρτήσεις. Οι έφηβοι αναλαμβάνουν ρόλο ερευνητή, αλλά όσο η παράσταση προχωρά, τόσο τα ερωτήματα αυξάνονται, και ο καθένας εμπλέκεται πια προσωπικά σε αυτή την περιπέτεια. Κανένας δεν μπορεί να μείνει αμέτοχος ή να μη σκεφτεί πράγματα για τον εαυτό του. Οι έρευνες και οι αριθμοί θα γίνουν μαρτυρίες ανθρώπινες και εξομολογήσεις δικές τους και φίλων που θα τις παρουσιάσουν επί σκηνής, στην προσπάθειά τους να κατανοήσουν το πρόβλημα και να βρουν απαντήσεις. Όμως ακόμα κι αν δεν καταφέρουν να τις βρουν όλες μέχρι το τέλος, τουλάχιστον θα έχουν βρει ο ένας τον άλλο.Ακολουθώντας μεθοδολογία του θεάτρου της επινόησης και του θεάτρου-ντοκουμέντο, η ομάδα των εφήβων των Δράσεων δημιούργησε αυτή την παράσταση κυριολεκτικά από το μηδέν.

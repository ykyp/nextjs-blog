---
title: rat park
startDate: 2023-04-22
endDate: 2023-04-23
nicosia_dates: 2023-04-22, 2023-04-23
limassol_dates: ''
larnaca_dates: ''
famagusta_dates: ''
paphos_dates: ''
city: nicosia
event_image: ''
cover_image: ''
gallery_images: []
category: Amateur
extended: false
critic_link: ''
critic_title: ''
critic_p: ''
theatres:
- theatres/thoc-apothikes.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> «Έμαθα να χαμογελώ. Τώρα μπορώ πολύ περισσότερο να συνεννοηθώ με τους ανθρώπους, να επικοινωνώ, να λέω αυτά που νιώθω...
>
> Μας έλεγε ο θεραπευτής μου: Ο μεγαλύτερος –και ο χειρότερος– εθισμός είναι να έχεις μια ζωή χωρίς νόημα, να ζεις την κάθε μέρα χωρίς νόημα... Λένε πως ο εθισμός θεραπεύεται με τις ανθρώπινες σχέσεις...»

«Τα πάντα μπορεί να γίνουν εθισμός; Λέμε “εθισμός” ή “εξάρτηση”; Ποιος ορίζει αν είσαι εθισμένος; Πότε ξεκινάει ένας εθισμός; Ο εθισμός είναι μεταδοτικός; Ο εθισμός είναι επιλογή; Ο εθισμός είναι αρρώστια; Η παρέα φταίει; Πότε λέμε “συνήθεια”, πότε λέμε “εθισμός”; Υπάρχουν ελαφριοί και βαριοί εθισμοί; Μπορείς να βοηθήσεις κάποιον εξαρτημένο; Γιατί ένα άτομο που δεν υποφέρει από εθισμό προσπαθεί να καταλάβει γιατί οι άνθρωποι εθίζονται;»

Μια παρέα εφήβων ξεκινά να μελετήσει ένα θέμα κοινό και πολυσυζητημένο: τις εξαρτήσεις. Οι έφηβοι αναλαμβάνουν ρόλο ερευνητή, αλλά όσο η παράσταση προχωρά, τόσο τα ερωτήματα αυξάνονται, και ο καθένας εμπλέκεται πια προσωπικά σε αυτή την περιπέτεια. Κανένας δεν μπορεί να μείνει αμέτοχος ή να μη σκεφτεί πράγματα για τον εαυτό του. Οι έρευνες και οι αριθμοί θα γίνουν μαρτυρίες ανθρώπινες και εξομολογήσεις δικές τους και φίλων που θα τις παρουσιάσουν επί σκηνής, στην προσπάθειά τους να κατανοήσουν το πρόβλημα και να βρουν απαντήσεις. Όμως ακόμα κι αν δεν καταφέρουν να τις βρουν όλες μέχρι το τέλος, τουλάχιστον θα έχουν βρει ο ένας τον άλλο.

Ακολουθώντας μεθοδολογία και δρόμους του θεάτρου της επινόησης και του θεάτρου- ντοκουμέντο, η ομάδα των εφήβων των Δράσεων «Νέ@ σε Έρημο Νησί» δημιούργησε αυτή την παράσταση κυριολεκτικά από το μηδέν. Μέσα από αυτοσχεδιασμούς, έρευνα, παρατήρηση, εξομολογήσεις και συνεντεύξεις, συνέλεξαν το υλικό που αποτέλεσε τη βάση για αυτό το κείμενο, το οποίο στη συνέχεια με κέφι και πολλή δουλειά μετέφεραν στη σκηνή.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Δραματουργία:_** Ειρήνη Ανδρέου  
**_Σκηνοθετική επιμέλεια:_** Ειρήνη Ανδρέου - Γιάννης Καραούλης  
**_Κίνηση:_** Παναγιώτης Τοφή  
**_Σκηνογραφική και ενδυματολογική επιμέλεια:_** Ελένη Ιωάννου  
**_Μουσική επιμέλεια:_** Γιάννης Καραούλης  
**_Επεξεργασία ήχου | Σύνθεση πρωτότυπης μουσικής:_** ecati (Αντώνης Χατζηαντώνης)  
**_Σχεδιασμός φωτισμών_**: Σταύρος Τάρταρης

**_Παίζουν_**: Ινώ Γεωργιάδη, Άννα-Χριστίνα Γκρόζα, Νάγια Ιωσήφ, Διαμάντω-Ηλέκτρα Κωνσταντίνου, Ελλήπολις Κωνσταντίνου, Ερνέστος Κωνσταντίνου, Ζέτα Λαδοπούλου, Αλίκη Μιχαήλ, Γρηγορία Μνατσακανιάν, Μαλβίνα Νικολαΐδου, Ιωάννα Νικολάου, Θεόδωρος Παναγιωταράς, Ανδρέας Πέτρου, Γιώργος Σπανέας, Παναγιώτης Στεφανίδης, Ιωάννα Στυλιανίδου, Μάρκος Σωκράτους, Δήμος Φουρνίδης, Χρυσοβαλάντω Χανδριώτου, Ιωάννα Χατζηλαζάρου, Αναστασία Χριστοδουλάκη, Ελίνα Χρυσάνθου

\* Η παράσταση είναι αποτέλεσμα του πολύμηνου θεατρικού εργαστηρίου για εφήβους 14-18 ετών «Δημιουργώντας μια παράσταση», σε σχεδιασμό-εκτέλεση Ειρήνης Ανδρέου και Γιάννη Καραούλη και διδασκαλία κίνησης Παναγιώτη Τοφή, που πραγματοποιήθηκε από τον Οκτώβριο του 2022 μέχρι τον Απρίλιο του 2023.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες και Ώρα έναρξης:_**

Σάββατο 22 Απριλίου 2023 στις 18:00 | Κυριακή 23 Απριλίου 2023 στις 20:30

**_Τοποθεσία_**: [Θέατρο Αποθήκες ΘΟΚ](?#map)

**Οι παραστάσεις είναι ανοιχτές για το κοινό.**

**Απαραίτητη η τηλεφωνική προκράτηση θέσεων στο τηλ. 77772717 (Τρίτη - Κυριακή 10:00-13:30 & 16:00-18:00)**
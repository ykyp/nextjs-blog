---
title: ΒΙΟΜΑΓΕΙΑ
startDate: 2022-05-26
endDate: 2022-06-08
city: Nicosia
event_image: "/images/uploads/viomageia_1.jpg"
cover_image: "/images/uploads/viomageia_3.jpeg"
gallery_images:
- "/images/uploads/viomageioa_2.jpg"
category: Comedy
extended: false
critic_link: ''
critic_title: ''
critic_p: ''
theatres:
- theatres/Flea-theatre.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

ΜΙΑ ΠΑΡΑΣΤΑΣΗ ΠΟΥ ΠΑΡΟΥΣΙΑΖΕΙ ΜΕ ΧΙΟΥΜΟΡ ΤΗ ΣΗΜΑΣΙΑ ΤΩΝ «ΑΣΗΜΑΝΤΩΝ» ΑΠΟΦΑΣΕΩΝ ΠΟΥ ΠΑΙΡΝΟΥΜΕ ΚΑΘΗΜΕΡΙΝΑ!

> «Θα ξαναζήσεις τη σκηνή. Για άλλη μια φορά. Απ ́ την αρχή. Και είναι η τελευταία σου ευκαιρία... την κάθε στιγμή να γευτείς. Τώρα που ανακάλυψες όλη την κρυμμένη μαγεία. Δες τα όλα θετικά. Κοίτα να τα χαρείς».

Τι θα γινόταν αν κάποιος μας έδινε την ευκαιρία να γυρίσουμε το χρόνο και να τα αλλάξουμε όλα; Στην παράσταση με τίτλο «Βιομαγεία» ο βασικός ήρωας Γιάν, ψάχνοντας μετά από ένα χωρισμό να βρει ξανά την ευτυχία, κάνει ένα «ταξίδι» στην τελευταία τυχαία συνάντηση που είχε με μια κοπέλα λίγο πριν την έναρξη μιας θεατρικής παράστασης. Αυτή η συνάντηση δεν κράτησε παρά μόνο δύο λεπτά.

Τι θα γινόταν αν ξαναζούσε αυτά τα δύο λεπτά δίνοντας σημασία στις λεπτομέρειες; Η επαναληπτικότητα μιας συγκεκριμένης σκηνής, φωτίζει τις «ασήμαντες» στιγμές, αυτές που εκ πρώτης αγνοούμε. Είναι αυτές όμως, οι «μικρές σπίθες» που εν τέλει μπορεί να φέρουν την ευτυχία και να θέσουν ξανά σε λειτουργία τη βασική ανθρώπινη ανάγκη μας για επικοινωνία.

> ΓΙΑΝ: Να σου πω...; Ξέρεις τίποτα για την υπόθεση;  
> ΕΥΗ: Όχι...Δεν υπάρχει υπόθεση. Ξέρω ότι είναι ένα παιχνίδι...Ένα πείραμα πάνω στα υλικά του θεάτρου...Κάτι τέτοιο.  
> ΓΙΑΝ: Ωχ! Πειραματικό είναι;

Το έργο «Βιομαγεία» της Μαριάννας Κάλμπαρη που ανεβαίνει για πρώτη φορά στην Κύπρο, παρουσιάστηκε για τις ανάγκες της Πειραματικής Σκηνής του Εθνικού Θέατρου Ελλάδος το 2004, σημειώνοντας τεράστια επιτυχία για δύο συνεχόμενες χρονιές.

Σε μια \[μετά;\]- covid εποχή και ύστερα από δύο χρόνια κατά τα οποία οι αποστάσεις των ανθρώπων διαμόρφωσαν ριζικά τον τρόπο που επικοινωνούμε και εκφράζουμε τα συναισθήματα μας, η ανάγκη για να ξεκινήσουμε πάλι από την αρχή είναι πιο έντονη από ποτέ. Έχουμε τη δυνατότητα να επικοινωνούμε εύκολα και γρήγορα με ανθρώπους στην άλλη άκρη του κόσμου χωρίς να συνειδητοποιούμε πως αδυνατούμε να επικοινωνήσουμε ουσιαστικά με τον άνθρωπο που μπορεί να βρίσκεται ακριβώς δίπλα μας, κάποιες φορές αγνοώντας ακόμα και την ύπαρξή του.

Η «Βιομαγεία» έρχεται να μας υπενθυμίσει πως η μαγεία κρύβεται παντού, φτάνει να έχουμε τις κεραίες μας ανοιχτές και να αφήσουμε την ματιά του άλλου να διαπεράσει την καρδιά μας.

Μια παράσταση με χιούμορ, παιχνίδι και... Μαγεία!!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Ελένη Αναστασίου  
**_Σκηνικά/ Κοστούμια_**: Ρέα Ολυμπίου  
**_Μουσική:_** Ανδρέας Μιχαλόπουλος, Σταύρος Μακρής  
**_Σχεδιασμός Φωτισμών:_** Καρολίνα Σπύρου  
**_Κίνηση:_** Ήβη Χατζηβασιλείου

**_Παίζουν:_** Αντρέας Κουτσόφτας, Μάριαν Κυπριανού  
**_Μουσικός Επί Σκηνής:_** Ανδρέας Μιχαλόπουλος

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** 26, 28 και 29 Μαΐου 2022 / 2, 3, 5, 6, 8 Ιουνίου 2022

**_Ώρα έναρξης:_** 20:30

**_Τοποθεσία:_** [Flea Theatre](?#map)

***

#### ΕΙΣΙΤΗΡΙΑ

**_Τιμή:_** €13 / €10

**_Προπώληση:_** Απο την ιστοσελίδα της [Tickethour](https://shop.tickethour.com/ticketmaster_se_3840.html "Tickethour")
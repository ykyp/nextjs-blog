---
title: «Μελωμενοι Λουκουμαδες»
city: Nicosia
startDate: '2023-05-17T21:00:00.000Z'
endDate: '2023-05-21T21:00:00.000Z'
nicosia_dates: '2023-05-18, 2023-05-22, 2023-05-25, 2023-05-27, 2023-05-28'
category: 'Comedy, amateur'
theatres:
  - name: theatres/amphitheatro_cyta.md
event_image: 'https://assets.tina.io/de22fc98-b2e9-4a98-88ab-db440eef3dc1/800X538LOUKOU.jpeg'
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Ομάδα Εθελοντών Cyta και η ερασιτεχνική θεατρική ομάδα «Ανοιχτή Αυλαία» παρουσιάζουν τη κυπριακή κωμωδία «Μελωμένοι Λουκουμάδες».

Πρόκειται για τη διασκευή στη κυπριακή διάλεκτο της κωμωδίας των Θανάση Παπαθανασίου και Μιχάλη Ρέππα «Μπαμπάδες με Ρούμι».

Όπως οι ίδιοι οι συγγραφείς χαρακτηρίζουν το έργο, πρόκειται για τη μαύρη κωμωδία της απληστίας. Η διασκευή του Χάρη Πισσία προσαρμόζει το έργο στη κυπριακή πραγματικότητα κάνοντας το επίκαιρο όσο ποτέ.

**Υπόθεση**

Το ξαφνικό εγκεφαλικό του υπερήλικα, ευκατάστατου πατέρα φέρνει τους δύο του γιούς και τις γυναίκες τους στο χωριό ελπίζοντας ότι με τον επικείμενο θάνατό του θα πάρουν μια κληρονομιά που θα τους εξασφαλίσει οικονομικά. Δεν υπολόγισαν βέβαια τη Βουλγάρα που προσέλαβαν για να τον φροντίζει. Ένας γάμος, μια πιατέλα λουκουμάδες, μια απόπειρα φόνου, ένας θάνατος, ένα άφαντο Λόττο που κέρδισε €4.000.000 και μία «τρομερή» γειτόνισσα περιπλέκουν τα πράγματα και οδηγούν σε σουρεαλιστικές καταστάσεις.

**Σκηνοθετικό Σημείωμα**

Απληστία. Η ιδιότητα που έχει κάποιος να μην ικανοποιείται ποτέ, το να θέλει πάντα περισσότερα. Αυτοί είναι οι ήρωες μας. Ζουν και πράττουν κάτω από τον μανδύα της υποκρισίας με μοναδικό τους σκοπό ν’ αποκτήσουν περισσότερα. Και είναι ικανοί για τα πάντα. Χωρίς ηθικούς φραγμούς, χωρίς να υπολογίζουν επιπτώσεις και χωρίς οποιεσδήποτε τύψεις, με άλλα λόγια χωρίς συνείδηση. Άλλωστε, η έλλειψη συνείδησης αποτελεί κύριο χαρακτηριστικό γνώρισμα της σημερινής κυπριακής πραγματικότητας. Μιας πραγματικότητας στην οποία δεν υπάρχουν όρια μεταξύ καλού και κακού, ούτε και οποιαδήποτε ηθικά κριτήρια που μπορούν να τα καθορίσουν. Μιας πραγματικότητας στην οποία τα μικρά ή και τα πιο μεγάλα εγκλήματα φαίνονται γελοία. Η σκηνοθετική προσέγγιση, στο πλαίσιο της σάτιρας, δανειζόμενη από το θέατρο του παραλόγου χρησιμοποιεί τη παραμόρφωση, τη μεγέθυνση, την «ελαφρότητα» και κινείται στα όρια του γκροτέσκο, στα όρια μεταξύ του ρεαλισμού και του σουρεαλισμού επιχειρώντας να ενισχύσει την προσπάθεια του έργου να καταδείξει τέτοια «μικρά» ή «μεγάλα» εγκλήματα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

***Αρχικό Κείμενο***: Θ. Παπαθανασίου και Μ. Ρέππας («Μπαμπάδες με ρούμι»)\
***Διασκευή στη κυπριακή διάλεκτο***: Χάρης Πισσίας\
***Σκηνοθεσία - Επιμέλεια κειμένου***: Γιάννης Χατζηπαρασκευάς

***Διανομή (με σειρά εμφάνισης)***: Θανάσης - Γιώργος Χατζηαντώνης, Τάκης - Λευτέρης Χρίστου, Βασιλική - Τζούλη Κιτρομηλίδου, Ρούλλα - Χριστιάνα Αντωνίου, Βέσκα - Σαμπίνα Τιμοθέου, Πανίκκος -  Νίκος Γερούδης, Ντίνα - Γεωργία Βλαδιμήρου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

***Παραστάσεις***

Πέμπτη, 18 Μαΐου 2023, 20:30

Δευτέρα, 22 Μαΐου 2023, 20:30

Πέμπτη, 25 Μαΐου 2023, 20:30

Σάββατο, 27 Μαΐου 2023, 19:00

Κυριακή, 28 Μαΐου 2023, 19:00

***Τοποθεσία***

Αμφιθέατρο Cyta, Κεντρικά Γραφεία, Δασούπολη, Λευκωσία

***

#### ΕΙΣΙΤΗΡΙΑ

***Τιμή***: €10,00

***Προπώληση***: Στην ιστοσελίδα της [Tickehour](https://shop.tickethour.com/showEventInformation.html?idEvent=4206\&fbclid=IwAR3rRFGZI9h7yMfsY9cXUt6AmVNIz0x6A85-lE7_5V8t88aPFMOrhzi7isc "Tickethour") και σε όλα τα καταστήματα ACS Courier

Τα καθαρά έσοδα θα διατεθούν για φιλανθρωπικό σκοπό.

---
title: ΔΙΕΘΝΕΣ ΦΕΣΤΙΒΑΛ ΑΡΧΑΙΟΥ ΕΛΛΗΝΙΚΟΥ ΔΡΑΜΑΤΟΣ 2024
city: 'nicosia, pafos, limassol'
startDate: 2024-07-18T21:00:00.000Z
endDate: 2024-08-09T21:00:00.000Z
nicosia_dates: '2024-07-21'
limassol_dates: '2024-07-26,2024-07-27,2024-08-02,2024-08-03,2024-08-09,2024-08-10'
paphos_dates: '2024-07-19'
event_image: /Screenshot 2024-06-08 at 6.54.06 PM.png
category: drama
---

#### ΛΙΓΑ ΛΟΓΙΑ ΓΙΑ ΤΟ ΦΕΣΤΙΒΑΛ

Τέσσερις παραγωγές συνθέτουν το φετινό πρόγραμμα του
«Διεθνούς Φεστιβάλ Αρχαίου Ελληνικού Δράματος» που συνδιοργανώνουν το
Υφυπουργείο Πολιτισμού, το Κυπριακό Κέντρο Διεθνούς Ινστιτούτου Θεάτρου και το
Υφυπουργείο Τουρισμού.

Η 27η διοργάνωση του «Διεθνούς Φεστιβάλ Αρχαίου Ελληνικού
Δράματος» θα πραγματοποιηθεί από τις 19 Ιουλίου έως τις 10 Αυγούστου 2024
στο Αρχαίο Ωδείο Πάφου, στο Αμφιθέατρο Μακάριος Γ’ (Σχολής Τυφλών) και στο
Αρχαίο Θέατρο Κουρίου, φιλοξενώντας παραγωγές σύγχρονης αισθητικής και
καλλιτεχνικής προσέγγισης στο αρχαίο ελληνικό δράμα.

Στόχος και επιθυμία των διοργανωτών, για ακόμα μία χρονιά, είναι η συνέχιση της ανοδικής και επιτυχούς πορείας που καταγράφει το «Διεθνές Φεστιβάλ Αρχαίου Ελληνικού Δράματος», με γνώμονα την αναβάθμιση και καλλιέργεια της θεατρικής παιδείας, την πρόσβαση κυπριακού κοινού και ξένων επισκεπτών στις παραστάσεις, καθώς και τη συμβολή του Φεστιβάλ στον πολιτιστικό τουρισμό της χώρας μας.

Για συμμετοχή στη φετινή διοργάνωση, υποβλήθηκαν συνολικά 35 προτάσεις από θεατρικούς οργανισμούς και καλλιτέχνες από 17 χώρες. Η επταμελής Επιτροπή Επιλογής, η οποία μελέτησε και αξιολόγησε τις προτάσεις που υποβλήθηκαν και πληρούσαν τα κριτήρια συμμετοχής στο Φεστιβάλ, διαμόρφωσε ένα ποικιλόμορφο πρόγραμμα, δίνοντας ιδιαίτερη έμφαση στην ποιότητα.

Επιτροπή Επιλογής

Την επταμελή Επιτροπή Επιλογής των παραστάσεων της φετινής διοργάνωσης αποτελούσαν ένας εκπρόσωπος του Τμήματος Σύγχρονου Πολιτισμού του Υφυπουργείου Πολιτισμού: Γεωργία Χόπλαρου, Πολιτιστική Λειτουργός Α’, Προεδρεύουσα της Επιτροπής, δύο εκπρόσωποι του Κυπριακού Κέντρου Διεθνούς Ινστιτούτου Θεάτρου (ΚΚΔΙΘ): Αιμίλιος Χαραλαμπίδης, Ακαδημαϊκός, Σκηνοθέτης, Γραμματέας Δ.Σ. του ΚΚΔΙΘ και Σταύρος Σταύρου, Διαχειριστής πολιτισμού, Στιχουργός, Φιλόλογος, Μέλος Δ.Σ. του ΚΚΔΙΘ, ένας εκπρόσωπος του Υφυπουργείου Τουρισμού: Μαρία Σωκράτους, Τουριστική Λειτουργός Α’ και τρία αριστίνδην μέλη: Έλενα Κατσούρη, Σκηνογράφος, Αντώνης Κ. Πετρίδης, Αναπληρωτής Καθηγητής στο Πρόγραμμα «Σπουδές στον Ελληνικό Πολιτισμό» του Ανοικτού Πανεπιστημίου Κύπρου και Αντώνης Τσακμάκης, Αναπληρωτής Καθηγητής στο Τμήμα Κλασικών Σπουδών και Φιλοσοφίας του Πανεπιστημίου Κύπρου.

***

#### ΠΡΟΓΡΑΜΜΑ ΠΑΡΑΣΤΑΣΕΩΝ 

#### Έναρξη παραστάσεων στις 21:00

TONY BULANDRA THEATRE, Ρουμανία

ΟΡΕΣΤΗΣ του Ευριπίδη

Παρασκευή, 19 Ιουλίου │ Αρχαίο Ωδείο Πάφου (επίσημη έναρξη Φεστιβάλ)

Δευτέρα, 21 Ιουλίου │ Αμφιθέατρο Μακάριος Γ’ (Σχολής Τυφλών)

Με ελληνικούς και αγγλικούς υπέρτιτλους

ΚΡΑΤΙΚΟ ΘΕΑΤΡΟ ΒΟΡΕΙΟΥ ΕΛΛΑΔΟΣ

ΠΛΟΥΤΟΣ του Αριστοφάνη

Παρασκευή, 26 Ιουλίου │ Αρχαίο Θέατρο Κουρίου

Σάββατο, 27 Ιουλίου │ Αρχαίο Θέατρο Κουρίου

Με ελληνικούς και αγγλικούς υπέρτιτλους

ΕΘΝΙΚΟ ΘΕΑΤΡΟ ΕΛΛΑΔΑΣ

ΟΡΕΣΤΕΙΑ του Αισχύλου

Παρασκευή, 2 Αυγούστου │ Αρχαίο Θέατρο Κουρίου

Σάββατο, 3 Αυγούστου │ Αρχαίο Θέατρο Κουρίου

Με ελληνικούς και αγγλικούς υπέρτιτλους

ΕΘΝΙΚΟ ΘΕΑΤΡΟ ΕΛΛΑΔΑΣ

ΒΑΚΧΕΣ του Ευριπίδη

Παρασκευή, 9 Αυγούστου │ Αρχαίο Θέατρο Κουρίου

Σάββατο, 10 Αυγούστου │ Αρχαίο Θέατρο Κουρίου

Με ελληνικούς και αγγλικούς υπέρτιτλους

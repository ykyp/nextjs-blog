---
title: ΑΙΑΣ ΤΟΥ ΣΟΦΟΚΛΗ
startDate: 2022-08-05
endDate: 2022-08-06
city: Limassol
event_image: "/images/uploads/1-4.jpg"
cover_image: ''
gallery_images:
- "/images/uploads/296134788_10158567894521199_35682045565638958_n.jpg"
- "/images/uploads/296092222_10158567893651199_5362924479852799501_n.jpg"
- "/images/uploads/296017961_10158567894051199_7636292371380154545_n.jpg"
- "/images/uploads/296017508_10158567894506199_3096486441401207462_n.jpg"
- "/images/uploads/295930848_10158567893491199_4082085433659096392_n.jpg"
- "/images/uploads/295863219_10158567893161199_2853800975099716407_n.jpg"
- "/images/uploads/295841226_10158567893786199_7180376495189681213_n.jpg"
- "/images/uploads/295826379_10158567894646199_4371629498156909307_n.jpg"
- "/images/uploads/295761590_10158567893791199_5819870791090949689_n.jpg"
- "/images/uploads/295659787_5936065553089162_6215301908008671152_n.jpg"
- "/images/uploads/295625437_10158567894016199_1804487637022541384_n.jpg"
- "/images/uploads/295577435_10158567894416199_1668426910044745374_n.jpg"
- "/images/uploads/295550823_10158567893796199_6921777963987674143_n.jpg"
- "/images/uploads/295511087_10158567894541199_4181330170047122974_n.jpg"
- "/images/uploads/295506205_10158567894046199_2208907558388200068_n.jpg"
- "/images/uploads/8-2.jpg"
- "/images/uploads/7-2.jpg"
- "/images/uploads/6-2.jpg"
- "/images/uploads/5-3.jpg"
- "/images/uploads/4-3.jpg"
- "/images/uploads/3-3.jpg"
- "/images/uploads/2-4.jpg"
category: Tragedy
extended: false
critic_link: ''
critic_title: ''
critic_p: ''
theatres: []
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Μετά το θερμό χειροκρότημα και τις επευφημίες 10.000 θεατών στο Αρχαίο Θέατρο Επιδαύρου όπου έκανε πρεμιέρα την περασμένη βδομάδα, το Εθνικό Θέατρο Ελλάδος επιστρέφει στην ορχήστρα του Αρχαίου Θεάτρου Κουρίου στα πλαίσια του Διεθνούς Φεστιβάλ Αρχαίου Ελληνικού Δράματος, για δύο μοναδικές παραστάσεις με τη σοφόκλεια τραγωδία «Αίας».

Ο Σοφοκλής τοποθετεί στο κέντρο της τραγωδίας του έναν ήρωα που αδυνατεί να συμβαδίσει με το περιβάλλον και την εποχή του. Ενώ ο κόσμος αλλάζει ραγδαία, ενώ όρκοι καταπατούνται και το ατομικό συμφέρον διαμορφώνει τις σχέσεις, ενώ μια νέα πιο «δημοκρατική» κοινωνία των πολιτών αναδύεται, ο Αίας στέκει αμετακίνητος. Όταν με δόλο του στερούν τα όπλα του Αχιλλέα, την πιο μεγάλη αναγνώριση της πολεμικής του αρετής, τον κυριεύει η επιθυμία να εκδικηθεί όσους τον αδίκησαν.

**«Ποιός τὸ περίμενε, τὸ ὄνομά μου — ἕνας στεναγμὸς».**

Στην τραγωδία αυτή, που διδάχτηκε περίπου το 440 π.Χ. και διαδραματίζεται στον δέκατο χρόνο του Τρωικού πολέμου, ο Αίας, ο καλύτερος πολεμιστής στο στρατόπεδο των Ελλήνων, μετά τον θάνατο του Αχιλλέα και κατά την «κρίση των όπλων», διεκδικεί τα όπλα του νεκρού ήρωα. Ωστόσο, με απόφαση των Ελλήνων αρχηγών, αυτά δίνονται στον Οδυσσέα. Ο Αίας θίγεται βαθιά από τη μεγάλη αδικία. Θυμωμένος, επιχειρεί να επιτεθεί στους Αχαιούς, όμως η Αθηνά θολώνει το μυαλό του και η φονική του μανία ξεσπάει στα κοπάδια τους. Όταν συνέρχεται και συνειδητοποιεί τι έκανε, η αξιοπρέπειά του έχει πληγεί τόσο, που επιλέγει να αυτοκτονήσει.

Ο Αίας, έργο που κατέχει κεντρική θέση ανάμεσα στις σωζόμενες τραγωδίες του Σοφοκλή, γράφτηκε εν καιρώ ειρήνης, ενώ ο Πελοποννησιακός Πόλεμος ήδη επωαζόταν. Ο Αίας, πολεμιστής ισάξιος του Αχιλλέα, καταλήγει θανάσιμος εχθρός των αρχηγών του στρατεύματος και παιχνίδι στα χέρια των θεών, αδυνατώντας να ακολουθήσει το πνεύμα μιας νέας αναδυόμενης εποχής. Πρόκειται για μια τραγωδία που δεν εξιστορεί την πτώση του ήρωα, αλλά την ιδιότυπη, μετά θάνατον, αποκατάσταση και εξύψωσή του.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Νίκος Α. Παναγιωτόπουλος  
**_Βοηθός σκηνοθέτις:_** Μαρία Σαββίδου  
**_Σκηνοθεσία:_** Αργύρης Ξάφης  
**_Φωνητική προετοιμασία:_** Απόστολος Κίτσος  
**_Δραματουργική επεξεργασία:_** Ασπασία-Μαρία  
**_Δραματολόγος παράστασης:_** Ασπασία-Μαρία Αλεξίου  
**_Α’ βοηθός σκηνοθέτη:_** Μάγια Κυριαζή  
**_Σκηνικά:_** Μαρία Πανουργιά  
**_Β ́ βοηθός σκηνοθέτη:_** Βασιλική Αθανασοπούλου  
**_Κοστούμια:_** Ιωάννα Τσάμη  
**_Βοηθός σκηνογράφου:_** Σοφία Θεοδωράκη  
**_Μουσική:_** Κορνήλιος Σελαμσής  
**_Β ́ Βοηθός σκηνογράφου:_** Μαρία Σταθοπούλου  
**_Χορογραφία:_** Χαρά Κότσαλη  
**_Βοηθός ενδυματολόγου:_** Ιφιγένεια Νταουντάκη  
**_Φωτισμοί:_** Αλέκος Αναστασίου

**_Ηθοποιοί:_** Δέσποινα Κούρτη (Αθηνά), Δημήτρης Ήμελλος (Οδυσσέας), Γιάννης Νταλιάνης (Μενέλαος), Εύη Σαουλίδου (Τέκμησσα), Στάθης Σταμουλακάτος (Αίας), Χρίστος Στυλιανού (Τεύκρος), Νίκος Χατζόπουλος (Αγαμέμνων)

Στο ρόλο του μικρού Ευρυσάκη εμφανίζονται σε διπλή διανομή ο Τάσος Μικέλης και ο Κωνσταντίνος Σπανός.

**_Μουσικοί επί σκηνής:_** Μάνος Βεντούρας (κόρνο), Σπύρος Βέργης (τρομπόνι, ευφώνιο), Στέφανος-Σπυρίδων Δαφνής (τρομπέτα, φλικόρνο), Μενέλαος Μωραΐτης (τούμπα)

**_Χορός:_** Ασημίνα Αναστασοπούλου, Δημήτρης Γεωργιάδης, Αφροδίτη Κατσαρού, Ερατώ Καραθανάση, Φάνης Κοσμάς , Λάμπρος Κωνσταντέας, Ευσταθία Λαγιόκαπα, Αλκιβιάδης Μαγγόνας, Ειρήνη Μπούνταλη, Φώτης Στρατηγός

#### ΕΙΣΙΤΗΡΙΑ

**_Τιμές:_**

* €12
* €8 Μειωμένο (μαθητές, φοιτητές, εθνοφρουροί, συνταξιούχοι, άνεργοι)
* €45 Eνιαίο Eισιτήριο (ανά άτομο για παρακολούθηση 5 παραστάσεων. Ισχύει μόνο για το κανονικό εισιτήριο)

**_Προπώληση:_** Απο την ιστοσελίδα της [Soldout ](https://www.soldoutticketbox.com/international-festival-of-ancient-greek-drama-2022/?lang=el "Soldout")και τα καταστήματα Stephanis Electronics

**_Πληροφορίες:_** Στο τηλέφωνο 70002414

Για τη διευκόλυνση του κοινού από τη Λευκωσία, θα προσφερθεί μεταφορά με λεωφορεία στο Αρχαίο Θέατρο Κουρίου. Απαραίτητη η αγορά του εισιτηρίου λεωφορείου μαζί με το εισιτήριο της παράστασης, από την πλατφόρμα της SoldOut Tickets. Ώρα αναχώρησης στις 18:30 (χώρος στάθμευσης απέναντι από το Κέντρο Χειροτεχνίας στη λεωφόρο Αθαλάσσας).
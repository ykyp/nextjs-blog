---
title: ΤΟ ΞΕΝΟΔΟΧΕΙΟ ΤΩΝ ΔΥΟ ΚΟΣΜΩΝ
startDate: 2022-05-30
endDate: 2022-05-30
city: Nicosia
event_image: ''
cover_image: ''
gallery_images: []
category: Amateur, Drama
extended: false
critic_link: ''
critic_title: ''
critic_p: ''
theatres:
- theatres/dimotiko-theatro-strovolou.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

H ερασιτεχνική θεατρική ομάδα ενηλίκων του Ανοικτού Σχολείου Δήμου Στροβόλου παρουσιάζει το έργο του Έρικ Εμάνουελ Σμιτ "Το ξενοδοχείο των δύο κόσμων".

Ένα αισιόδοξο μελόδραμα με μεταφυσικές ανησυχίες. Ο Ιούλιος, αρχισυντάκτης σε αθλητική εφημερίδα, αγχωτικός, ανασφαλής και αυτοκαταστροφικός φτάνει μετά από ένα αυτοκινητιστικό (ατύχημα;) στο «Ξενοδοχείο των Δύο Κόσμων». Εκεί θα γνωρίσει και θα συναναστραφεί με τους υπόλοιπους ένοικους του Ξενοδοχείου: την Μελλοντολόγο Ρατζαπούρ, τον Πρόεδρο Ντελμπέκ, τη Μαρία, «εκ γενετής» καθαρίστρια και τέλος τη Λώρα, ένα κορίτσι καθηλωμένο από χρόνια στην αναπηρική καρέκλα του.

Όλοι οι ένοικοι περνούν στην πραγματικότητα κρίσιμες ώρες και περιμένουν να αποσαφηνιστεί η μοίρα τους. Κανένας δεν ξέρει πώς έφτασε, πότε θα μπορέσει να ξαναφύγει, ούτε προς ποιο προορισμό. Σ’ αυτόν τον παράξενο τόπο όλα είναι δυνατά: οι ψεύτες λένε την αλήθεια, οι φτωχοί βγάζουν γλώσσα, οι ισχυροί ταπεινώνονται, οι ανάπηροι περπατούν. Υπεύθυνη για τη διαμονή τους είναι η αινιγματική Γιατρός S και μια ύπαρξη λαμπερή που ίσως να είναι αυτό που ονομάζουμε εμείς στην γη Άγγελος.

Η Ζωή, ο Θάνατος, ο Έρωτας, ο Θεός, η Μοίρα, όλα τα ερωτήματα του ανθρώπου, ξαναμπαίνουν κάτω από τη σκιά ενός ασανσέρ, μιας αδυσώπητης μηχανής που πηγαινοέρχεται ατέρμονα μεταξύ δύο προορισμών, δύο Κόσμων.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Συγγραφέας:_**  Έρικ Εμάνουελ Σμιτ  
**_Σκηνοθεσία:_** Νάσια Κελεπέσιη  
**_Κοστούμια:_** Νάσια Κελεπέσιη – Ειρήνη Δικωμίτου  
**_Φωτισμός – Μουσική:_** Ορέστης Μίνος

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία:_** Δευτέρα 30 Μαΐου 2022

**_Ώρα έναρξης:_** 20:00

**_Τοποθεσία:_** [Δημοτικό Θέατρο Στροβόλου](?#map)

**ΕΙΣΟΔΟΣ ΕΛΕΥΘΕΡΗ**
---
title: Η ΕΠΙΣΚΕΨΗ ΤΗΣ ΓΗΡΑΙΑΣ ΚΥΡΙΑΣ
city: 'nicosia, limassol'
startDate: 2023-11-24T22:00:00.000Z
endDate: 2024-01-26T22:00:00.000Z
nicosia_dates: >-
  2023-11-25,
  2023-11-26,2023-12-1,2023-12-2,2023-12-3,2023-12-8,2023-12-9,2023-12-10,2023-12-15,2023-12-16,2023-12-17,2023-12-22,2023-12-29,2023-12-30,2024-01-05,2024-01-07,2024-01-12,2024-01-13,2024-01-14
limassol_dates: '2024-01-20'
category: comedy
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Σε μια μικρή πόλη κάπου στην Κεντρική	Ευρώπη	η αναμενόμενη	η άφιξη της Κλαιρ Τσαχανασιάν, η οποία επιστρέφει στον γενέθλιο τόπο της ύστερα από σαράντα πέντε χρόνια απουσίας, δημιουργεί μεγάλη αναταραχή. Η άλλοτε ευημερούσα πόλη τώρα βυθίζεται στην ανέχεια και στο πρόσωπο της πάμπλουτης Κλαιρ οι κάτοικοι του Γκύλεν βλέπουν το μοναδικό τους σωτήρα. Η ίδια υπόσχεται να τους προσφέρει απεριόριστο πλούτο, υπό έναν και μόνο όρο: τη δολοφονία, από κάποιο μέλος της κοινότητας, του Άλφρεντ Ιλ, του πρώην εραστή της,που την αρνήθηκε και την εγκατέλειψε με ένα παιδί. Η πρόκληση υποχρεώνει μια ολόκληρη κοινότητα να επιλέξει ανάμεσα στην ηθική και το κέρδος.Χρησιμοποιώντας	δεξιοτεχνικά	μια σειρά από θεατρικές	τεχνικές,	με κυρίαρχες	τον εξπρεσιονισμό και την μπρεχτική αφήγηση, ο γερμανόφωνος Ελβετός συγγραφέας Φρήντριχ Ντύρενματ γράφει το 1956 μια τραγική κωμωδία για να αναδείξει τις μεγάλες αντιφάσεις της σύγχρονης κοινωνίας και να καταγγείλει την κατάπτωση και τον εξανδραποδισμό της.	Η επίσκεψη της γηραιάς κυρίας	αποτελεί μια αλληγορία για την ήττα της ηθικής στη μάχη της με το χρήμα και δημιουργεί αναπόφευκτους συνειρμούς με τον κόσμο μας σήμερα.Ο Νεόφυτος	Ταλιώτης	επιστρέφει	στον ΘΟΚ για	να μοιραστεί	με το κοινό τη δική του ανάγνωση πάνω σε αυτό το σπουδαίο, διαχρονικό έργο, που παρουσιάστηκε για πρώτη φορά στην κρατική μας σκηνή το 1988, σε μια εμβληματική παράσταση.

---
title: photograph 51
startDate: '2023-05-28T00:00:00.000Z'
endDate: '2023-05-28T00:00:00.000Z'
nicosia_dates: '2023-05-28'
limassol_dates: ''
larnaca_dates: ''
famagusta_dates: ''
paphos_dates: ''
city: nicosia
event_image: /images/uploads/photograph-51.jpg
cover_image: ''
gallery_images: []
category: drama
extended: false
critic_link: ''
critic_title: ''
critic_p: ''
theatres:
  - name: theatres/thoc.md
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> «\[...] ο σκηνοθέτης εστιάζει στα πρόσωπα και αποζημιώνει τον θεατή με το ανθρώπινο δυναμικό της παράστασης. Ειδικά η Λένα Δροσάκη και ο Αλέξανδρος Μπουρδούμης ξεχωρίζουν, καθώς ξανασυστήνουν ήρωες που, παρά το ειδικό τους βάρος, δεν αποτελούν σε καμία περίπτωση τυποποιημένες περιπτώσεις - ενώ και μεταξύ τους έχουν εξαιρετική χημεία.» Τώνια Καράογλου, Αθηνόραμα, 16/2/2023

Το πολυβραβευμένο έργο της Άννα Ζίγκλερ Photograph 51, μετά τη θριαμβευτική του πορεία στο Υπόγειο του Θεάτρου Τέχνης στην Αθήνα έρχεται στην Κύπρο για δύο μόνο παραστάσεις στο πλαίσιο του θεσμού Ο ΘΟΚ φιλοξενεί.

Το έργο αφηγείται την αληθινή ιστορία της Ρόζαλιντ Φράνκλιν, της ερευνήτριας που τον Μάιο του 1952 κατάφερε πρώτη να αποτυπώσει σε μία φωτογραφία το ανθρώπινο DNA, ανοίγοντας το δρόμο στις
εντυπωσιακές ιατρικές ανακαλύψεις, φάρμακα, θεραπείες και εμβόλια που έχουν γίνει σήμερα κομμάτι της καθημερινότητάς μας. Όλοι οι συνεργάτες της Ρόζαλιντ έγιναν διάσημοι, πήραν Νόμπελ, αποτελούν σήμερα σημεία αναφοράς στην επιστημονική έρευνα. Η Ρόζαλιντ όμως οχι. Ίσως γιατί δεν πρόλαβε. Ίσως γιατί η ίδια δεν ενδιαφέρθηκε ποτέ για τη δόξα. Ίσως επειδή ήταν γυναίκα.

Ένα έντονα πολιτικό μα και ταυτόχρονα ιδιαίτερα ευαίσθητο έργο γύρω από την κοινωνική ευθύνη της σύγχρονης επιστήμης, γύρω από τον αγώνα μιας γυναίκας να βρει ισότιμη θέση σε μια ανδροκρατούμενη κοινότητα, γύρω από την αφοσίωση του επιστήμονα σε ένα ευρύτερο όραμα που μπορεί να δικαιολογήσει ακόμα και την αυτοθυσία του προς χάριν της κοινής προόδου, και εν τέλει γύρω από την αυθεντικότητα του χαρακτήρα και την αναζήτηση του νοήματος στη δημιουργία και στην προσφορά. Ένα ιστορικό πρόσωπο και μια αληθινή ιστορία προς σκέψη, ανάλυση και περαιτέρω συζήτηση.

Το Photograph 51  παρουσιάστηκε για πρώτη φορά στο αναλόγιο του STAGE International Script Competition το 2008, όπου και απέσπασε το 1ο  βραβείο, έκανε πρεμιέρα το 2010 στη Νέα Υόρκη αποσπώντας εξαιρετικές κριτικές και πλήθος διακρίσεων, για να μεταφερθεί το 2015 στο Noel Coward Theatre του Λονδίνου, δίνοντας την ευκαιρία στη Νικόλ Κίντμαν να ενσαρκώσει την Φράνκλιν και να λάβει πολλά και σημαντικά βραβεία Α ́ Γυναικείου Ρόλου. Στην Ελλάδα παρουσιάστηκε στο Υπόγειο του Θεάτρου Τέχνης Καρόλου Κουν δίνοντας 40 παραστάσεις από τον Νοέμβριο 2022 έως τις αρχές Απριλίου 2023.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

***Μετάφραση***: Αντώνης Πέρης\
***Σκηνοθεσία***: Τάκης Τζαμαργιάς\
***Σκηνικά | Κοστούμια:*** Άση Δημητρολοπούλου\
***Σχεδιασμός Φωτισμών:*** Νίκος Βλασόπουλος\
***Μουσικός Σχεδιασμός:*** Αλεξάνδρα Κατερινοπούλου\
***Βοηθός Σκηνοθέτη:*** Νεφέλη Βλαχοπαναγιώτη\
***Φωτογράφος***: Σπύρος Περδίου\
***Επιστημονικός Σύμβουλος:*** Γιάννης Μπουκοβίνας

***Παίζουν***: Λένα Δροσάκη, Αλέξανδρος Μπουρδούμης, Δημήτρης Πασσάς, Δημήτρης Μαγγίνας, Μάνος Στεφανάκης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

***Ημερομηνία***: Κυριακή 28 Μαΐου 2023

***Ώρα έναρξης:*** Διπλή παράσταση στις 18:00 και 21:00

***Τοποθεσία***: [Κεντρική Σκηνή ΘΟΚ](?#map "")

***

#### ΕΙΣΙΤΗΡΙΑ

***Τιμή***: €20 | €15 (άνεργοι, συνταξιούχοι, πολύτεκνοι με την επίδειξη του αντίστοιχου αποδεικτικού εγγράφου και
άτομα κάτω των 25 ετών με την επίδειξη πολιτικής ταυτότητας)

***Προπώληση***: Μέσω της ιστοσελίδας του [ΘΟΚ](https://tickets.thoc.org.cy/event/thoc-photograph-51/?lang=el "")

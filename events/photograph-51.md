---
title: photograph 51
startDate: 2023-05-28
endDate: 2023-05-28
nicosia_dates: '2023-05-28'
limassol_dates: ''
larnaca_dates: ''
famagusta_dates: ''
paphos_dates: ''
city: nicosia
event_image: "/images/uploads/photograph-51.jpg"
cover_image: ''
gallery_images: []
category: drama
extended: false
critic_link: ''
critic_title: ''
critic_p: ''
theatres:
- theatres/thoc.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ο ΘΟΚ φιλοξενεί την αριστουργηματική παράσταση που απέσπασε θετικά σχόλια από κοινό και κριτικούς της Αθήνας. Πρόκειται για το έργο Photograph 51 της Άννα Ζίγκλερ, σε σκηνοθεσία Τάκη Τζαμαργιά.

> «Το έργο της Αμερικανίδας Άννα Ζίγκλερ βασίζεται στην αληθινή ιστορία της Βρετανίδας επιστήμονος Ρόζαλιντ Φράνκλιν, που κατόρθωσε για πρώτη φορά να «φωτογραφίσει» το ανθρώπινο DNA (με τη φωτογραφία της αρ. 51 που δίνει τον τίτλο στο έργο)
>
> Η αναλυτική σκηνοθεσία του Τάκη Τζαμαργιά, στην προσεγμένη μετάφραση του Αντώνη Πέρη, το βλέπει καθαρά και στηρίζει επάνω του όλη την παράσταση, «χτίζοντάς» την στα πρόσωπα και στο «ήθος» τους (χαρακτήρα).
>
> Ιδίως επάνω στον σύνθετο χαρακτήρα της εβραϊκής καταγωγής της «κλειστής» Ρόζαλιντ Φράνκλιν και, κατά δεύτερο λόγο, στο ήθος του Μόρις Ουίλκινς, που εκπροσωπεί με σημαίνοντα τρόπο το ανδρικό της «άλλο». Η μορφή της Φράνκλιν δίνεται λεπτομερειακά και σε βάθος από την εξαιρετική, λιτότατη Λένα Δροσάκη που παίζει με τα μάτια, με ομιλούσες σιωπές, με εύγλωττες παύσεις και με το αινιγματικό μειδίαμα μιας αρχαϊκής κόρης. Ο Αλέξανδρος Μπουρδούμης (Μόρις Ουίλκινς) στέκει άριστα δίπλα της ως αυτόνομη ανθρώπινη οντότητα και συγχρόνως ως ταγμένο, ισόβιο, δίδυμο, αντίδικο και ομόλογο μαζί, «έτερό» της. 
>
> Οι άλλοι ηθοποιοί, Μάνος Στεφανάκης, Δημήτρης Πασσάς, Δημήτρης Μαγγίνας, αποδίδουν διακριτά και με λόγο γνώσης τους ισοδύναμους παράπλευρους ρόλους. Τα σημαίνοντα σκηνικά-κοστούμια της Άσης Δημητρολοπούλου, οι καίριοι φωτισμοί του Νίκου Βλασσόπουλου, τα άρτια βίντεο-τρέιλερ του Γκόραν Γκάγκιτς, η ωραία μουσική της Αλεξάνδρας Κατερινοπούλου, όλα συμβάλλουν στο θαυμαστό αποτέλεσμα.  
> **Λέανδρος Πολενάκης, Αυγή, 7.3.2023**

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση_**: Αντώνης Πέρης  
**_Σκηνοθεσία_**: Τάκης Τζαμαργιάς  
**_Σκηνικά | Κοστούμια:_** Άση Δημητρολοπούλου  
**_Σχεδιασμός Φωτισμών:_** Νίκος Βλασόπουλος  
**_Μουσικός Σχεδιασμός:_** Αλεξάνδρα Κατερινοπούλου  
**_Βοηθός Σκηνοθέτη:_** Νεφέλη Βλαχοπαναγιώτη  
**_Φωτογράφος_**: Σπύρος Περδίου  
**_Επιστημονικός Σύμβουλος:_** Γιάννης Μπουκοβίνας

**_Παίζουν_**: Λένα Δροσάκη, Αλέξανδρος Μπουρδούμης, Δημήτρης Πασσάς, Δημήτρης Μαγγίνας, Μάνος Στεφανάκης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία_**: Κυριακή 28 Μαΐου 2023

**_Ώρα έναρξης:_** TBA

**_Τοποθεσία_**: [Κεντρική Σκηνή ΘΟΚ](?#map)

***

#### ΕΙΣΙΤΗΡΙΑ

TBA
---
title: ΤΟ ΦΑΙΝΟΜΕΝΟ Χίτσκοκ
city: nicosia
startDate: 2023-10-18T21:00:00.000Z
endDate: 2023-10-28T21:00:00.000Z
nicosia_dates: >-
  2023-10-19, 2023-10-20, 2023-10-21,
  2023-10-22,2023-10-26,2023-10-27,2023-10-28,2023-10-29
event_image: /The Hitchcock Still 5A.jpeg
category: novel
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Σατιρικό θέατρο	συμπληρώνει φέτος 40 χρόνια δημιουργικής πορείας και καλλιτεχνικής προσφοράς στα πολιτιστικά δρώμενα της Κύπρου και ανεβάζει	το ψυχολογικό θρίλερ« The Hitchcock	Effect » («Το Φαινόμενο Χίτσκοκ	»), σε σενάριο Φρίξου Μασούρα και σκηνοθεσία Ανδρέα Κυριάκου.Το « The Hitchcock	Effect» είναι εμπνευσμένο	από το « Rear Window » («Σιωπηλός Μάρτυς»)	του Jοhn Michael Hayes και την κινηματογραφική ταινία του Άλφρεντ Χίτσκοκ, ένα αριστούργημα το οποίο εξερευνά θέματα συνεχούς παραβίασης της ιδιωτικότητας, αστικής απομόνωσης	και κοινωνικής	αποσύνδεσης,	όπως και τη λεπτή γραμμή	μεταξύ πραγματικότητας και αντίληψης. Μέσα από τον χαρακτήρα ενός φωτογράφου σε αναπηρικό αμαξίδιο ο οποίος περνάει τις μέρες του κατασκοπεύοντας τους γείτονές του, ο Χίτσκοκ θέτει στην ταινία του σημαντικά ερωτήματα σχετικά με την εμμονή μας να παρακολουθούμε τους άλλους και τους κινδύνους της ανεξέλεγκτης περιέργειας.Σήμερα με την ανάπτυξη των μέσων κοινωνικής δικτύωσης, της ριάλιτι τηλεόρασης και των τεχνολογικών μέσων, ο εθισμός μας στη παρακολούθηση της ζωής των άλλων μέσα από τις οθόνες μας και η απουσία αμφισβήτησης αυτού που αντιλαμβανόμαστε ως αληθινό, έχουν πάρει ανησυχητικές διαστάσεις. Σε μια εποχή ψεύτικων ειδήσεων, το μήνυμα του« The Hitchcock	Effect » είναι πιο κρίσιμο από ποτέ: πρέπει να είμαστε σε εγρήγορση για να αμφισβητούμε αυτά που νομίζουμε ότι γνωρίζουμε και να αναζητούμε την αλήθεια.Η διασκευή της ταινίας θα μας μεταφέρει στο πρώτο lockdown της πανδημίας την άνοιξη του2020. Λευκωσία.	Οι δρόμοι της πρωτεύουσας είναι αχαρακτήριστα βουβοί λόγω της σκληρής και απάνθρωπης καραντίνας που έφερε μαζί του ο κορονοϊός. Η Ειρήνη, μια βραβευμένη και θαρραλέα φωτογράφος εμπόλεμων ζωνών, ορίζεται σαν στενή επαφή και αναγκάζεται να κλειδωθεί	στο διαμέρισμα	της για μια εβδομάδα.	Εξαρτημένη	από τα μέσα κοινωνικής δικτύωσης	και από την τεχνολογία	για να μπορεί να ακολουθήσει	τόσο τα παγκόσμια δρώμενα αλλά και τη ζωή φίλων και συναδέλφων της, η Ειρήνη κάνει κάτι το οποίο δεν φανταζόταν ποτέ πως θα έκανε: κοιτάζει έξω από το παράθυρο του διαμερίσματος της. Αυτό που ανακαλύπτει είναι ένας ολόκληρος κόσμος στα γύρω παράθυρα και κτήρια, γεμάτος με έντονους και ενδιαφέροντες χαρακτήρες αλλά… και ένα μυστήριο.Με τις γνώσεις της, τη βοήθεια του έξω κόσμου και με τις ευλογίες της τεχνολογίας η Ειρήνη θα προσπαθήσει να εξιχνιάσει το μυστήριο αυτό ενώ ταυτόχρονα θα βρίσκεται αντιμέτωπη μετα διλήμματα που βρήκαμε όλοι μπροστά μας κατά την διάρκεια των δυο «χαμένων» χρόνων του 2020 και 2021. Μαγειρεύεις	ή απλά παραγγέλνεις;	Παραβιάζεις	τους κανόνες	της καραντίνας για να δεις με τα μάτια σου αυτά που θέλεις, ή εμπιστεύεσαι τα μάτια, και τα κινητά, άλλων; Βασίζεσαι σε άλλους εκεί έξω, ή αρκείσαι με αυτά που έχεις γύρω σου εντός τεσσάρων	τειχών;Ο χρόνος κυλάει αντίστροφα,	η τηλεδιάσκεψη	έχει ήδη ξεκινήσει.	Τικ, τοκ, τικ, τοκ.Στην παράσταση του Σατιρικού θεάτρου, η οποία θα έχει έντονα διαδραστικό χαρακτήρα,τεχνολογία και θέατρο θα συνυπάρξουν, προσφέροντας μια εμπειρία που με κάθε θέαση θα είναι διαφορετική, καθώς το κοινό θα μπορεί να επέμβει και “γράψει” την ιστορία που θα εκτυλίσσεται στη σκηνή, ψηφίζοντας μέσω κινητού τηλεφώνου για την εξέλιξη της πλοκής.Η εταιρία ανάπτυξης λογισμικού	Pixel Actions	θα αναπτύξει το εικονικό	chat room της πρωταγωνίστριας – ώστε ο θεατής να έχει τη δυνατότητα για αλληλοεπίδραση μαζί της.Σκοπός είναι να προσφέρουμε μια αξέχαστη εμπειρία immersive-theatre, όπου το κοινό θα«βυθίζεται» στην ίδια την παράσταση, σπάζοντας έτσι τον τέταρτο τοίχο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Σκηνοθεσία:	Ανδρέας Κυριάκου

Σενάριο:	Φρίξος Μασούρας

Σκηνικά/Κοστούμια:	Ελένη Ιωάννου

Μουσική:	Κωνσταντίνος Ευαγγελίδης

Σχεδιασμός Φωτισμού:	Γιώργος Λάζογλου

Video Art : Άννα Φωτιάδου

Φωτογραφίες:	Τάσος Κωνσταντίνου

Σχεδιασμός Αφίσας/Προγράμματος:	Μάριος Χριστοφορίδης

Trailer Παράστασης:	Χριστίνα Τρύφωνος

Ζωγραφική Εκτέλεση Σκηνικού:	Martin Meason

Κατασκευή Σκηνικού:	Γιώργος Χριστιανόπουλος

Πολεμικός Ανταποκριτής - Σύμβουλος:	David Hands

ΤΟΥΣ ΡΟΛΟΥΣ ΕΡΜΗΝΕΥΟΥΝ (Με Σειρά Εμφάνισης):Πέννυ Φοινίρη, Μαρία Παπακώστα, Χριστόδουλος Μαρτάς και Βασίλης Μιχαήλ.ΟΠΤΙΚΟΓΡΑΦΗΜΕΝΗ ΕΜΦΑΝΙΣΗ:	Χάρης Πισίας, Αντρούλα	Ηρακλέους,	Γιόλα Κλείτου,Παναγιώτης Κυριάκου, Ανδρέας Ρόζου, Ιωάννα Μαραγκού, Ανδρέας Φυλακτού, Λευτέρης Σαλωμίδης, Φρίξος Μασούρας, Κωνσταντίνος Ευαγγελίδης.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνίες: ΠΡΕΜΙΕΡΑ -  Πέμπτη 19 Οκτωβρίου 2023 και Σάββατο 14/10, Κυριακή 15/10, Πέμπτη 19/10, Παρασκευή 20/10, Σάββατο 21/10, Κυριακή 22/10, Πέμπτη 26/10, Παρασκευή 27/10, Σάββατο 28/10, Κυριακή 29/10

Ώρα: 8.30μ.μ

Χώρος: [ΣΑΤΙΡΙΚΟ	ΘΕΑΤΡΟ	](https://www.google.com/maps/place/%CE%A3%CE%B1%CF%84%CE%B9%CF%81%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF,+Morphou,+Nicosia+2102,+Cyprus/@35.1631018,33.3839992,17z/data=!3m1!4b1!4m6!3m5!1s0x14de177a38c768cb:0x621da5c5d96b3ed4!8m2!3d35.1630734!4d33.3865709!16s%2Fg%2F11bvtcd0dv?entry=ttu)- Πάνω Σκηνή Σατιρικού	Θέατρου	(Αίθουσα	Παντελής	Κούρος)

Διάρκεια Παράστασης:	90 λεπτά

***

#### ΕΙΣΙΤΗΡΙΑ

ΕΙΣΟΔΟΣ:	€15 | €12 (μαθητές, φοιτητές, συνταξιούχοι)

Εισιτήρια:	[www.soldoutticketbox.com](https://www.soldoutticketbox.com/the-hitchcock-effect-satiriko-2023/?lang=el)

[Πληροφορίες/Εισιτήρια:	ΣΑΤΙΡΙΚΟ ΘΕΑΤΡΟ 22312940 – 22421609](https://www.soldoutticketbox.com/the-hitchcock-effect-satiriko-2023/?lang=el)

Ώρες Ταμείου: Τρίτη - Παρασκευή 11.30 - 13.30 και 18.00 - 20.00.Σάββατο: 11.30 - 13.30 και 18.30 - 21.00, Κυριακή 9.30 - 12.30 και 16.30 - 19.00.

Email: satiriko.tameio@cytanet.com.cy

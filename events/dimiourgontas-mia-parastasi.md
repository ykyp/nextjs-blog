---
title: ΔΗΜΙΟΥΡΓΩΝΤΑΣ ΜΙΑ ΠΑΡΑΣΤΑΣΗ
startDate: 2022-04-30
endDate: 2022-04-30
city: Nicosia
event_image: "/images/uploads/2021-2022.jpg"
cover_image: ''
category: Drama, Amateur
gallery_1: ''
gallery_2: ''
gallery_3: ''
extended: false
critic_link: ''
critic_title: ''
critic_p: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> «Που πάνε τα παιδιά σας τα βράδια; Νομίζετε ότι μένουν στα κρεβάτια τους; Όλη τη νύχτα; Ακόμη κι αν τα σώματά τους είναι εκεί, κάτω από τα σκεπάσματα- Τι γίνεται με τις ψυχές τους;»

Σε ένα εγκαταλειμένο φυτώριο χιλιάδων τετραγωνικών μέτρων με το όνομα Concord Floral , μια παρέα εφήβων βρίσκει το δίκο της καταφύγιο, απροσπέλαστο ακόμα από τον κόσμο των ενηλίκων που στη θέση του θέλει να φυτέψει ένα εμπορικό κέντρο. Σε αυτό το καταφύγιο τα παιδιά αράζουν, ονειρεύονται, κάνουν πάρτι, παρανομούν, απελευθερώνονται, ενηλικιώνονται...

Το Concord Floral κρύβει τα μυστικά τους , όμως ένα από αυτά παραείναι μεγάλο... Απλώνεται πέρα από τα όρια του φυτώριου και σαν πανούκλα μολύνει τον αέρα όλης της πόλης και στοιχειώνει τις ζωές όσων γνωρίζουν.

Η παράσταση εμπνέεται από το έργο του Καναδού συγγραφέα Jordan Tannahill , Concord Floral , στο οποίο το Δεκαήμερο του Βοκάκιου συναντά τις εφηβικές ταινιές τρόμου και η ποιητικότητα τον ρεαλισμό. Οι έφηβοι απευθύνονται άμεσα στο κοινό κι αφηγούνται ομαδικά μια ιστορία συλλογικής ενοχής κι ενηλικίωσης. Το συναρπαστικό αυτό έργο είναι αποτέλεσμα μιας συλλογικής διαδικασίας συγγραφής που κράτησε 3 χρόνια και έγινε σε συνεργασία με μια ομάδα 21 εφήβων από τον Καναδά.

Με το ίδιο πνεύμα συλλογικότητας και συνεργασίας η ομάδα των εφήβων των δράσεων Νε@ σε έρημο νησί δημιούργησε αυτή την παράσταση.  Οι έφηβοι μας κοιτάζουν, μας απευθύνονται, μας αφηγούνται. Ας τους ακούσουμε.

_*Η παράσταση είναι αποτέλεσμα του Θεατρικού Εργαστηρίου για εφήβους 14-18 ετών, «Δημιουργώντας μια παράσταση», σε σχεδιασμό-εκτέλεση  
Ειρήνης Ανδρέου-Γιάννη Καραούλη, που πραγματοποιήθηκε από τον Οκτώβριο 2021 μέχρι τον Απρίλιο 2022._

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Ελένη Μολέσκη  
**_Σκηνοθεσία-Διασκευή:_** Ειρήνη Ανδρέου - Γιάννης Καραούλης  
**_Σκηνικά-Κοστούμια:_** Σταύρη Παπά  
**_Σχεδιασμός Ήχου-Μουσική Επιμέλεια:_** Αντώνης Χατζηαντώνης  
**_Σχεδιασμός Φωτισμών:_** Γεώργιος Κουκουμάς, Σταύρος Τάρταρης  
**_Βοηθός Σκηνοθέτη-Βοηθός Σκηνογράφου:_** Χρυσοβαλάντω Χανδριώτου

**_Παίζουν:_** Άννα-Χριστίνα Γκρόζα, Μαρία Δράκου, Νάγια Ιωσήφ, Διαμάντω-Ηλέκτρα Κωνσταντίνου, Ελλήπολις Κωνσταντίνου, Ερνέστος Κωνσταντίνου, Ζέτα Λαδοπούλου, Αντωνία Νικολάου, Θεόδωρος Παναγιωταράς, Άντια-Μαρία Παυλίδου, Παναγιώτης Στεφανίδης, Ιωάννα Στυλιανίδου, Μάρκος Σωκράτους, Δήμος Φουρνίδης, Ιωάννα Χατζηλαζάρου, Ραφαέλλα Χατζηχριστοδούλου, Αναστασία Χριστοδουλάκη

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία παράστασης:_** Σάββατο 30 Απριλίου 2022

**_Ώρα έναρξης:_** 20:00

**_Τοποθεσία:_** [Θέατρο Αποθήκες ΘΟΚ](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%91%CF%80%CE%BF%CE%B8%CE%AE%CE%BA%CE%B5%CF%82+%CE%98%CE%9F%CE%9A/@35.1263705,33.3689318,17z/data=!3m1!4b1!4m5!3m4!1s0x14de19a27615e4f3:0xc1322f05215a0553!8m2!3d35.126417!4d33.3711337 "Αποθήκες ΘΟΚ")

***

#### ΕΙΣΙΤΗΡΙΑ

Η παράσταση είναι ανοικτή για το κοινό.

Απαραίτητη η εξασφάλιση δελτίου εισόδου από το ταμείο του ΘΟΚ, τηλέφωνο 77772717 (Τρίτη-Κυριακή 10:00-13:30 & 16:00-18:00)

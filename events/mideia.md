---
title: ΜΗΔΕΙΑ
city: 'nicosia, limassol'
startDate: '2023-09-13T21:00:00.000Z'
endDate: '2023-09-15T21:00:00.000Z'
nicosia_dates: '2023-09-14, 2023-09-15'
limassol_dates: '2023-09-16'
category: tragedy
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ





Με ένα εξαίρετο επιτελείο συντελεστών με σπουδαίους ηθοποιούς, η Μήδεια
θα αναδείξει το διαχρονικό σύμβολο της αιώνιας μάχης ανάμεσα στα δύο φύλα. Μια τραγωδία πάθους, ένα εναλλασσόμενο παιχνίδι ισορροπίας μεταξύ ζωής και θανάτου, με άξονα και επίκεντρο τον έρωτα.  Μια τραγική ιστορία που έμεινε διαχρονική στους αιώνες.Η σκηνοθεσία της Λέας Μαλένη, η μουσική του Θέμη Καραμουρατίδη, η
μετάφραση του Μίνωα Βολανάκη, τα κοστούμια του Γιώργου Γαβαλά και όλοι οι
υπόλοιποι συντελεστές, υπογράφουν μια καθηλωτική παράσταση της Μήδειας που δεν
πρέπει να χάσει κανείς.


Ο  Ιάσονας αποφασίζει να εγκαταλείψει τη Μήδεια, για να παντρευτεί τη Γλαύκη, κόρη του βασιλιά της Κορίνθου, Κρέοντα , διεκδικώντας μερίδιο στην εξουσία. Ο Κρέοντας αποφασίζει να εξορίσει τη Μήδεια και τα παιδιά από την πόλη, με τη συναίνεση του πατέρα τους. Μετά την προδοσία του Ιάσονα και την καταπάτηση των όρκων, η Μήδεια, αποφασίζει  να τον εκδικηθεί, εμπλέκοντας και τα παιδιά στα σχέδιά της για εκδίκηση,στέλνοντάς τα να προσφέρουν θανάσιμα δώρα στη νέα βασιλική σύζυγο του πατέρα τους: χρυσό πέπλο και χρυσό στεφάνι. Εκείνη τα φοράει και πεθαίνει. Όπως πεθαίνει κι ο Κρέοντας, μόλις την παίρνει στην αγκαλιά του. Η Μήδεια σκοτώνει τα παιδιά της, επιβιβάζεται  σε άρμα - δώρο του Ήλιου που το οδηγούν φτερωτοί δράκοντες και καταφεύγει στην Αθήνα.








---
title: ΤΟ ΤΑΞΙΔΙ ΤΗΣ ΠΑΠΛΩΜΑΤΟΥΣ
startDate: 2022-01-16
endDate: 2022-03-27
city: Nicosia,Famagusta
event_image: "/images/uploads/3-to-taxidi-tis-paplomatous-jan1.jpg"
cover_image: ''
category: Children
gallery_1: "/images/uploads/paplomatou-5.jpg"
gallery_2: "/images/uploads/paplomatou-1.jpg"
gallery_3: "/images/uploads/paplomatou-2.jpg"
extended: false

---
#### ΛΙΓΑ ΛΟΓΙΑ ΓΙΑ ΤΟ ΕΡΓΟ

Το θέατρο Μασκαρίνι με το έργο «ΤΟ ΤΑΞΙΔΙ ΤΗΣ ΠΑΠΛΩΜΑΤΟΥΣ» μετά από μικρή διακοπή, για τις γιορτές των Χριστουγέννων, επαναρχίζει τις παραστάσεις του... ανανεωμένο!!! Ένα εξαιρετικό παραμύθι, γραμμένο από τον Jeff Brumbeau, διασκευασμένο από τον Πέτρο Κονόμου.

Μια παράσταση φτιαγμένη με αγάπη, όχι μόνο για τα μικρά παιδιά αλλά και για όλους όσοι νιώθουν παιδιά. Γεμάτη με μηνύματα δοσμένα μέσα από το χιούμορ, το τραγούδι, το χορό, τα χρώματα, την ενέργεια και την ζωντάνια των συντελεστών. Μια παράσταση που δεν πρέπει να χάσει κανείς.

Μια όμορφη και τρυφερή ιστορία, που μιλά για την αξία της γενναιοδωρίας και την ομορφιά της προσφοράς. Ένα κορίτσι που ζει κλεισμένο μέσα στα τείχη της πλούσιας πόλης της, νιώθει τη ζωή της να κυλά χωρίς κανένα νοήμα. Αποφασίζει λοιπόν να αφήσει την μέχρι τώρα πλούσια ζωή της, όπως επίσης και τις δύο «παράξενες» αστείες φίλες της και να ταξιδέψει σε άλλους τόπους, με σκοπό να βρει αυτό που θα την κάνει ευτυχισμένη.

Έκπληκτη τότε διαπιστώνει πως, έξω απο τα τείχη της πόλης της, υπάρχουν άνθρωποι που η φτώχεια τους κάνει δυστυχισμένους. Το κορίτσι τότε προσπαθεί να βρει με ποιο τρόπο μπορεί να τους βοηθήσει και έτσι αποφασίζει να τους ζεστάνει με τα ξεχωριστά, πολύχρωμα και ζεστά της παπλώματα. Ένα ταξίδι γεμάτο περιπέτεια, συγκινήσεις και πολύ χιούμορ, που την κάνει να καταλάβει και να ανακαλύψει το βαθύτερο νόημα της καλοσύνης και της αγάπης, που στο τέλος την oδηγεί στην δικιά της γαλήνη, ηρεμία αλλά και στην απόλυτη ευτυχία!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Θεατρική διασκευή:_** Πέτρος Κονόμου  
**_Μουσική:_** Ανδρέας Μιχαλόπουλος και Σταύρος Μακρή  
**_Χορογραφίες:_** Αντιγόνη Τασουρή  
**_Κοστούμια:_** Κωνσταντίνα Ανδρέου  
**_Κατασκευή σκηνικού:_** Δημήτρης Δημητρίου

**_Ηθοποιοί:_** Πέτρος Κονόμου, Έφη Χαραλάμπους, Κωνσταντίνος Δημητρίου, Άντρη Κούκου και Σοφία Κούλα

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

ΛΕΥΚΩΣΙΑ

**_Παραστάσεις:_** Κάθε Κυριακή πρωί στις 10:30

**_Τοποθεσία:_** [Θέατρο Μασκαρίνι]()

AMMOΧΩΣΤΟΣ 

Ο Δήμος Αγίας Νάπας διοργανώνει και για αυτή την χρονιά τον καθιερωμένο **Θεσμό του τρίμηνου Θεατρικών Παραστάσεων** και προσκαλεί τόσο το θεατρόφιλο κοινό, αλλά και όλο τον κόσμο - μικρούς και μεγάλους- να αγκαλιάσουν τις θεατρικές παραστάσεις που έχει προγραμματίσει για τους μήνες Φεβρουάριο, Μάρτιο, Απρίλιο 2022.

**_Παράσταση:_** Τετάρτη 9 Μαρτίου 2022

**_Ώρα έναρξης_**_:_ 8:00 μ.μ

**_Τοποθεσία_**_:_ Δημοτικό Θέατρο Αγίας Νάπας

**ΕΙΣΟΔΟΣ ΕΛΕΥΘΕΡΗ**

***

#### ΕΙΣΙΤΗΡΙΑ

Γενική είσοδος €10

Τηλέφωνα κρατήσεων: 99485083 και 22270420
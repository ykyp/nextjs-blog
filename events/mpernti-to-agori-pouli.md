---
title: Μπερντυ, το αγορι πουλι
startDate: 2023-03-25
endDate: 2023-04-30
nicosia_dates: 2023-04-27, 2023-04-28
limassol_dates: ''
larnaca_dates: 2023-03-25, 2023-03-26, 2023-04-01, 2023-04-02, 2023-04-08, 2023-04-09,
  2023-04-22, 2023-04-23, 2023-04-29, 2023-04-30
famagusta_dates: ''
paphos_dates: ''
city: nicosia, larnaca
event_image: "/images/uploads/mpernti-to-agori-pouli_1.jpg"
cover_image: ''
gallery_images:
-  imgSrc: /images/uploads/mpernti-to-agori-pouli_4.jpg
-  imgSrc: /images/uploads/mpernti-to-agori-pouli_3.jpg
-  imgSrc: /images/uploads/mpernti-to-agori-pouli_2.jpg
category: drama, novel
extended: false
critic_link: ''
critic_title: ''
critic_p: ''
theatres:
- name: theatres/theatro_melina_merkouri.md
- name: theatres/theatro-skala.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ένα σημαντικό έργο της Παγκόσμιας λογοτεχνίας ανεβάζει το Θέατρο «ΣΚΑΛΑ», το « Μπέρντυ, το αγόρι πουλί» του Ουίλιαμ Γουόρτον.

**_ΤΟ ΘΕΜΑ ΤΟΥ ΕΡΓΟΥ:_** Ένα έργο που προέρχεται από την παγκόσμια λογοτεχνία, και μεταφορά του στον κινηματογράφο, όπου απέσπασε το Μεγάλο Βραβείο της κριτικής επιτροπής στο Φεστιβάλ Καννών το 1985. Το έργο πραγματεύεται το όνειρο της ελευθερίας σε όλες τις εκφάνσεις. Έργο αντιπολεμικό.

Σε μια εποχή όπου τα πάντα ανατρέπονται, όπου τα κοινωνικά «κεκτημένα» καταβαραθρώνονται για να πάρουν τη θέση τους ο φόβος και η ανασφάλεια, το έργο «Μπέρντυ, το αγόρι πουλί» είναι κάτι παραπάνω από επίκαιρο. Καταγράφει τον κόσμο που θελήσαμε να ζήσουμε και τον κόσμο που αποδεχθήκαμε να ζούμε... υπόσχεται όμως εκείνον τον άλλο κόσμο που οφείλουμε να πιστέψουμε ξανά, να ονειρευτούμε και να ανασυγκροτήσουμε...».

**_Περίληψη του έργου:_** Ο Μπέρντυ, ο οποίος θαυμάζει τα πουλιά, ένα κατεξοχήν σύμβολο της ελευθερίας. Ο Μπέρντυ είναι αχώριστος με τον Αλ, τον συνομήλικο φίλο του, που τρελαίνεται για τα γρήγορα αυτοκίνητα και τη γυμναστική. Ο Μπέρντυ εκτρέφει πουλιά, τους μιλάει, τα παρατηρεί, προσπαθώντας να «αποκωδικοποιήσει» τον τρόπο που πετάνε. Ονειρεύεται πως μια μέρα θα μπορέσει να κάνει κι αυτός το ίδιο, να «πετάξει» προς την ελευθερία, να κάνει τη δική του «έφοδο στον ουρανό».

Τα δυο παιδιά, παρά τις έκδηλες διαφορές μεταξύ τους, είναι αχώριστοι φίλοι. Μέσα από τη διαφορετικότητά τους, αλληλοσυμπληρώνονται, αγαπιούνται, ονειρεύονται. Φτιάχνουν κόσμους «ονειρικούς», «ιδανικούς», όπου ζωή κι ελευθερία συναντιούνται και πηγαίνουν χέρι-χέρι, όπως ακριβώς κι οι δυο φίλοι.

Και ξαφνικά, ένα άλλο «πουλί», το «μαύρο πουλί» του πολέμου, εμφανίζεται στις ζωές των δύο φίλων και τις γκρεμίζει, κάνοντας τα όνειρα εφιάλτες, που οδηγούν τον Αλ στην κόλαση του πολέμου και τον Μπέρντυ στην κόλαση του ψυχιατρείου. Με τσακισμένα τα φτερά τους, οι δυο νέοι βιώνουν την αμείλικτη πραγματικότητα.

Ο πόλεμος τους χωρίζει βίαια και με την καταστροφική του δύναμη, γκρεμίζει ό, τι είχε αξία για τους δυο φίλους. Και οι δυο βιώνουν, από διαφορετικό μετερίζι ο καθένας, την απόλυτη φρίκη, η οποία αποτυπώνεται στο τσακισμένο πόδι του ενός, στον εγκλεισμό του άλλου.

Μέσα σ’ αυτήν την τραγική συγκυρία, ο Αλ, βαριά λαβωμένος στη μάχη, αποτελεί την τελευταία ελπίδα για να επανέλθει στην «κανονικότητα» ο Μπέρντυ, να επανασυνδεθεί με τον κόσμο απ’ τον οποίο αποσυνδέθηκε βίαια.

Ο Αλ, ως η «ύστατη λύση», θα προσπαθήσει να βοηθήσει τον φίλο του για να ξανασταθεί στα πόδια του. Μέσα από τις αναμνήσεις της παιδικής και της εφηβικής ηλικίας, θα δώσει τη μάχη μέχρις εσχάτων για να ξαναχτίσει το γκρεμισμένο από τον οδοστρωτήρα του πολέμου όνειρο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Συγγραφέας:_** Ουίλιαμ Γουόρτον  
**_Μετάφραση:_** Ερρίκος Μπελιές  
**_Διασκευή:_** Πέτρος Νάκος  
**_Σκηνοθεσία:_** Μόνικα Μελέκη  
**_Σκηνικά | Κοστούμια:_** Σοφία Χατζήπαπα  
**_Μουσική:_** Κωνσταντίνος Λεμέσιος  
**_Βίντεο | Προβολές:_** Ντέμη Εγγλέζου  
**_Μακιγιάζ:_** Λίτσα Ιωαννίδου  
**_Σχεδιασμός Φωτισμού:_** Miroslav Zdravkov  
**_Βοηθός σκηνοθέτη:_** Έλενα Παπαμιχαήλ

**_Ερμηνεύουν οι ηθοποιοί:_** Γιώργος Νικολάου, Αντώνης Κλεάνθους, Κωνσταντίνος Δημητρίου, Κωνσταντίνος Κυπριανίδης, Ανδρέας Μελέκης, Σταύρος Κωνσταντίνου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΑΡΝΑΚΑ**

**_Πρεμιέρα_**: Σάββατο 25 Μαρτίου 2023 στις 20:30

**_Τακτικές παραστάσεις:_** Κάθε Σάββατο και Κυριακή μέχρι 30 Απριλίου (εκτός 15 & 16 Απριλίου)

**_Ώρα έναρξης:_** 20:30

**_Τοποθεσία:_** [Θέατρο Σκάλα](?#map)

***

**ΛΕΥΚΩΣΙΑ**

**_Ημερομηνίες:_** Πέμπτη 27 Απριλίου 2023 | Παρασκευή 28 Απριλίου 2023

**_Ώρα έναρξης:_** 20:30

**_Τοποθεσία:_** [Θέατρο Μελίνα Μερκούρη](?#map)

***

#### ΕΙΣΙΤΗΡΙΑ

**_Τιμή:_** €12 | €7

**_Κρατήσεις:_** Στα τηλέφωνα 24652800 και 99490102

**_Προπώληση:_** Μέσω της ιστοσελίδας [Tickethour ](https://shop.tickethour.com/showEventInformation.html?idEvent=4164)και στο ταμείο του θεάτρου τις μέρες των παραστάσεων
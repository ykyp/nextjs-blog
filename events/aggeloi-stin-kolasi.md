---
title: ΑΓΓΕΛΟΙ ΣΤΗΝ ΚΟΛΑΣH
city: nicosia
startDate: 2024-04-04T21:00:00.000Z
endDate: 2024-04-07T21:00:00.000Z
nicosia_dates: '2024-04-5,2024-04-6,2024-04-7,2024-04-08'
event_image: /1080X1080.jpg
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

H Θεατρική Ομάδα	Garage ανεβάζει το έργο «Άγγελοι στην Κόλαση», βασισμένοστο έργο του Έρνεστ Λέμαν, σε σκηνοθεσία του Μάριου Ζησίμου.

Δύο ζευγάρια επιστρέφουν από ένα πάρτι νωρίς τα ξημερώματα. Η ώρα είναι δύο το πρωί. Η πλοκή του έργου εκτυλίσσεται από αυτή την ώρα μέχρι να ξημερώσει, καθώς οι πρωταγωνιστές δίνουν την πιο γενναία τους μάχη. Παλεύουν άγρια μέσα τους να βρουν τον ήλιο. Έρχονται αντιμέτωποι με τον εαυτό τους. Ό,τι είχαν κοιμίσει βαθιά μέσα τους για χρόνια, ξύπνησε και δεν λέει να σωπάσει. Τα σκοτεινά τους ένστικτα κυριαρχούν. Έχουν πλήρη επίγνωση του κινδύνου, αλλά ξέρουν ότι μόνο έτσι θα γλιτώσουν από το σκοτάδι
που τους κυκλώνει. Τολμούν το πιο γενναίο, το πιο οδυνηρό εγχείρημα της ζωής
τους. Η μεγάλη τους απελπισία τούς οδηγεί να δουν την αλήθεια κατάματα. Και ακόμα
περιμένουν να ξημερώσει…

Πρόκειται για ένα συγκλονιστικό έργο το οποίο θέτει πολλά ερωτήματα στον θεατή.

Πόσο αντέχουμε την αλήθεια; Μπορούμε να αποφύγουμε τον εαυτό μας; Και αν ναι, για πόσο; Πόσο μπορούμε να απαλλαγούμε από τα παιδικά μας τραύματα;

Είμαστε ικανοί να διαγράψουμε το παρελθόν ή τελικά θα μας ακολουθεί για πάντα;

Μπορεί άραγε ένας άγγελος να κατευνάσει την κόλαση;

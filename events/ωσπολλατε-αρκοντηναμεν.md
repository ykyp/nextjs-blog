---
title: ΩΣΠΟΛΛΑΤΕ ΑΡΚΟΝΤΗΝΑΜΕΝ
startDate: 2022-07-14
endDate: 2022-08-16
city: Nicosia, LImassol, Larnaca, Pafos, Famagusta
event_image: "/images/uploads/mail.jpg"
cover_image: "/images/uploads/ΩΣΠΟΛΛΑΤΕ ΟΜΑΔΙΚΗ.JPG"
gallery_images: []
category: Comedy
extended: false
critic_link: ''
critic_title: ''
critic_p: ''
theatres: []
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

**Καλοκαιρινή περιοδεία σε όλη την Κύπρο και τον Οκτώβριο στην Κεντρική Σκηνή του Σατιρικού Θεάτρου**

Tο Σατιρικό Θέατρο παρουσιάζει την Κυπριακή κωμωδία του Μιχάλη Πιτσιλλίδη, «ΩΣΠΟΛΛΑΤΕ ΑΡΚΟNΤΗΝΑΜΕΝ», σε σκηνοθεσία Βασίλη Μιχαήλ. Μάστορας στη χρήση της κυπριακής διαλέκτου, και του πλούτου της, ο Μιχάλης Πιτσιλλίδης μας δίνει ένα γλαφυρό και άκρως διασκεδαστικό κείμενο με χυμώδεις σκηνέςκαι γνήσιους χαρακτήρες.

Στο «Ωσπολλάτε Αρκοντήναμεν» αντλεί τα θέματα του από την καθημερινή ζωή των ανθρώπων της υπαίθρου και την ανάγκη τους να δημιουργήσουν μια καλύτερη ζωή για τους ίδιους και τις οικογένειές τους. Μέσα από το πρίσμα της κωμωδίας, θίγει την ευκολία με την οποία ο απελπισμένος καταφεύγει στο ψέμα και στην εξαπάτηση και καυτηριάζει τη μεγαλομανία, την πλεονεξία, την πονηριά και την καχυποψία, καθώς και τις λαϊκές προλήψεις και την κοινωνική απόρριψη.

Σε ένα σκηνικό περιβάλλον άμεσα συνυφασμένο με την παράδοσή μας, προσδοκούμε να σας προσφέρουμε μια παράσταση γεμάτη με ήχους και χρώματα του νησιού μας, ζωντάνια και χιούμορ, η οποία θα προσφέρει άφθονο γέλιο και διασκέδαση και θα θυμίσει στο θεατή τη γοητεία παλιών, όμορφων εποχών.

**Η ΥΠΟΘΕΣΗ ΤΟΥ ΕΡΓΟΥ**

Σε ένα χωριό της Κύπρου. Ο Αθανάσης βρίσκεται σε πολύ κακή οικονομική κατάσταση, καθώς έχει καταχρεωθεί, ώστε να καταφέρει να στείλει τον πρωτότοκό του γιο, Δημοσθένη στον Καναδά, για να βρει μια καλή δουλειά και να ενισχύσει οικονομικά την οικογένεια.

Όμως ο κανακάρης του αποδεικνύεται ακαμάτης και αχαΐρευτος και ο Αθανάσης είναι απελπισμένος: Οι χωριανοί τον πιέζουν να επιστρέψει τα δανεικά, ο πλούσιος Χατζηττόφας δεν αφήνει την κόρη του Αντζιελού να παντρευτεί τον Φυτή, το μικρό γιο του Αθανάση , όσο εκείνος του χρωστά λεφτά και ο Βαρναβής, απειλεί ότι θα χωρίσει την Αφεντρού, κόρη του Αθανάση, αν δεν του δώσει ο πεθερός την προίκα που του έχει τάξει. Προσπαθώντας να κερδίσει χρόνο, ο Αθανάσης σκαρφίζεται ένα κόλπο, το οποίο όμως περιπλέκει τα πράγματα και δημιουργεί ακόμα μεγαλύτερους μπελάδες.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Συγγραφή: Μιχάλης Πιτσιλλίδης

Σκηνοθεσία: Βασίλης Μιχαήλ

Σκηνικά/Κοστούμια: Στέφανος Αθηαινίτης

Βοηθός Σκηνοθέτη/Μουσική Επένδυση: Ζήνα Καυκαρίδου

Σχεδιασμός Φωτισμού: Βικέντιος Χριστιανίδης

Βοηθός Σκηνογράφου: Μόνικα Χατζηβασιλείου

Φωτογραφίες: Χρίστος Αβρααμίδης

Φωτογραφίες και Σχεδιασμός αφίσας: Σάββας Μυλωνάς

Τrailer: Γιώργος Σπυρής

Υπεύθυνος Επικοινωνίας: Λέανδρος Ταλιώτης

Ζωγραφική εκτέλεση σκηνικού: Martin Meason

Κατασκευή Σκηνικού: Γιώργος Χριστιανόπουλος

ΠΑΙΡΝΟΥΝ ΜΕΡΟΣ ΟΙ ΗΘΟΠΟΙΟΙ:

Χάρης Πισίας, Σπύρος Γεωργίου, Βασίλης Μιχαήλ, Λουκία Μουσουλιώτη, Ανδρέας

Νικολαΐδης, Ανδρέας Ρόζου, Μαριαλένα Παπαδοπούλου, Ιωάννα Μαραγκού, Νικόλας

Κουρουζίδης.

ΠΡΟΓΡΑΜΜΑ ΠΕΡ
---
title: Η Φονισσα
startDate: 2023-02-17
endDate: 2023-03-12
nicosia_dates: 2023-03-09, 2023-03-10, 2023-03-11, 2023-03-12
limassol_dates: 2023-02-17, 2023-02-18, 2023-02-19, 2023-02-21, 2023-03-03, 2023-03-04,
  2023-03-05
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: ''
cover_image: ''
gallery_images: []
category: Novel
extended: false
critic_link: ''
critic_title: ''
critic_p: ''
theatres:
- theatres/theatro_dentro.md
- theatres/texnoxwros-ethal.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η ΕΘΑΛ αρχίζει τη νέα χρονιά με το ανέβασμα του εμβληματικού διηγήματος του Αλέξανδρου Παπαδιαμάντη «Η Φόνισσα».

**Το έργο:** Η «Φόνισσα» είναι ένα εκτενές διήγημα γραμμένο το 1903 σε καθαρεύουσα γλώσσα, στο οποίο αρκετοί αναλυτές βρίσκουν ομοιότητες με το «Έγκλημα και Τιμωρία» του Ντοστογιέφσκι. Η ιστορία διαδραματίζεται στη Σκιάθο, στο νησί του συγγραφέα. Η γριά Χαδούλα ή Φραγκογιαννού είναι μια από τις πιο εμβληματικές ηρωίδες της Ελληνικής λογοτεχνίας που οδηγείται στο έγκλημα, βλέποντας το ως τη μόνη διέξοδο από τη βασανισμένη ζωή που μοιραία περιμένει τις γυναίκες της εποχής της και της κοινωνικής της θέσης. Θύτης ή θύμα της κοινωνικής αδικίας η Φραγκογιαννού;

Ο τρόπος που ο συγγραφέας προσπάθησε να διεισδύσει στην ψυχή της ηρωίδας θεωρήθηκε από πολλούς αναλυτές μοναδικός. Μιας ηρωίδας που το κακό που διαπράττει δεν είναι το καθημερινό κακό, το συνηθισμένο, το κοινωνικό, αλλά το μέγα κακό, το ριζικό, το ασυγχώρητο. Παράλληλα μεταφέρεται στον αναγνώστη/θεατή ο ευρύτερος περίγυρος του νησιού, η θέση της γυναίκας στη μικρή κοινωνία και οι αντιθέσεις μεταξύ των φτωχών χωρικών και των ανώτερων κοινωνικά στρωμάτων.

Συνεπώς η “Φόνισσα”, αν και γραμμένη περισσότερο από ένα αιώνα πριν θεωρείται δικαίως ένα από τα σημαντικότερα διηγήματα της ελληνικής λογοτεχνίας, αφού υπέδειξε την καταπίεση του γυναικείου φύλου σε μία εποχή κατά την οποία οι γυναίκες στερούνταν πολλές, θεμελιώδεις ελευθερίες.

**Η υπόθεση:** Τα χρόνια που ζούσε η Φραγκογιαννού δεν ήταν εύκολα για μια γυναίκα. Κατά την ίδια η γέννηση της γυναίκας μόνο βάσανα έφερνε και στην ίδια και στην οικογένειά της. Έτσι το βράδυ που ξενυχτούσε πάνω από το προσκέφαλο της νεογέννητης άρρωστης εγγόνας της, αναλογιζόμενη τα δεινά που είχε περάσει ως παιδί, ως σύζυγος και ως γιαγιά πια, θόλωσε το μυαλό της ή όπως λέει ο Παπαδιαμάντης «εψήλωσεν ο νους της» και έπνιξε το βρέφος στην κούνια του.

Από εκείνη την ώρα χρήζει τον εαυτό της σωτήρα του κόσμου από τα μικρά κορίτσια. Συνεχίζει τα εγκλήματά της μέχρι που η χωροφυλακή αρχίζει να την κυνηγάει και στην προσπάθειά της να ξεφύγει, να βρει καταφύγιο και να αλαφρύνει την ψυχή της με μια εξομολόγηση σε ένα ερημητήριο στον Άγιο Σώστη στον πνευματικό εκεί, δεν τα καταφέρνει και σκοτώνεται. Η Φραγκογιαννού βρίσκει τον θάνατο μεταξύ της ανθρώπινης και της θείας δίκης καθώς από τη μία την κυνηγάει η χωροφυλακή και από την άλλη πνίγεται από τα νερά της παλίρροιας.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Μαρίνα Βρόντη  
**_Σκηνικά | Κοστούμια:_** Γιώργος Γιάννου  
**_Μουσική σύνθεση | επιμέλεια:_** Γιώργος Ανδρέου  
**_Διδασκαλία πολυφωνικών τραγουδιών:_** Κωνσταντίνα Ξενοφώντος  
**_Κίνηση:_** Χλόη Μελίδου  
**_Σχεδιασμός φωτισμών:_** Βασίλης Πετεινάρης  
**_Βοηθός σκηνοθέτη:_** Θεοδώρα Βήχα  
**_Φωτογραφίες:_** Γιώργος Γιάννου  
**_Graphic Design:_** ARTemis Graphics & Visual Communication

**_Επί σκηνής:_** Σαββίνα Γεωργίου, Νίκη Δραγούμη, Μυρτώ Κουγιάλη, Χριστίνα Κυριάκου, Κωνσταντίνα Ξενοφώντος, Παναγιώτα Παπαγεωργίου, Μαρίλια Χαριδήμου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΜΕΣΟΣ**

Ημερομηνίες: 
---
title: ΚΑΦΡΟΚΡΕΜΑ
startDate: 2022-02-18
endDate: 2022-02-20
city: Nicosia, Larnaca, Limassol
event_image: "/images/uploads/dimopoulos-2020-2-photo-by-nickos-myrtou.jpg"
cover_image: ''
category: Standup
gallery_1: "/images/uploads/kafrokrema-dimopoulos-press-release-high-res-photo-3.jpg"
gallery_2: "/images/uploads/dimopoulos-2020-3-photo-by-nickos-myrtou.jpg"
gallery_3: "/images/uploads/dimopoulos-2020-5-photo-by-nickos-myrtou.jpg"
extended: false

---
Ο Δημήτρης Δημόπουλος επιτέλους στην Κύπρο για τον τελευταίο κύκλο παραστάσεων της "Καφρόκρεμας"! Μετά το κλασικό πια "Αντί Διδακτορικού" και την άκρως πρωτότυπη "Υπερπαραγωγή" και μετά την πρώτη του επίσκεψη στην Κύπρο το 1994 (όμως όχι με παραστάσεις, μα με... την πενταήμερη εκδρομή της Γ’ Λυκείου!), ο γνωστός κωμικός παρουσιάζει τα πιο σκωπτικά και ανατρεπτικά ως τώρα κείμενά του, αντιμετωπίζοντας κάθε θέμα με το οποίο καταπιάνεται με αθώο ενθουσιασμό μα και ειρωνικό σκεπτικισμό ταυτόχρονα.

Και με τι καταπιάνεται; Από τις σκέψεις του για το πώς γεννήθηκε ο ανθρώπινος λόγος και τι δεν πρέπει να θεωρούμε δεδομένο στη ζωή, μέχρι τους λόγους γιατί δεν θα καταφέρει ποτέ να κάνει καριέρα στη διαφήμιση.

Το αποτέλεσμα; Μια παράσταση που κινείται με την ίδια ευκολία από την καφρίλα των πιο κρυφών σκέψεων όλων μας, ως την αφρόκρεμα των πιο ευγενών προθέσεών μας, ένας σταντ-απ μονόλογος και του ύψους, και του βάθους!

Και κάτι τελευταίο, που καλό θα είναι να μη βγει παραέξω: η Καφρόκρεμα είναι η μόνη παράσταση που μπορεί να σας επιστρέψει το αντίτιμο του εισιτηρίου σας με τη γνώση που προσφέρει. Αλλά θα πρέπει να επενδύσετε στο εισιτήριο πρώτα...

***

#### ΕΝΑ ΣΥΝΤΟΜΟ ΒΙΟΓΡΑΦΙΚΟ

Ο Δημήτρης Δημόπουλος ξεκίνησε ως σταντ-απ κωμικός το 1996 στις Νύχτες Κωμωδίας. Έχει γράψει τους σταντ-απ μονολόγους Καφρόκρεμα, Υπεραπαραγωγή και Αντί Διδακτορικού, καθώς και το λιμπρέτο για τις όπερες Το Λυκόφως των Χρεών, ΑirRossini και Yasou Aida!, για το οποίο βραβεύτηκε με το Έπαινο «Κάρολος Κουν» 2012 Δραματουργίας Ελληνικού Έργου από την Ένωση Ελλήνων Θεατρικών και Μουσικών Κριτικών.

Σκηνοθέτησε τα μουσικοθεατρικά δρώμενα Kafka-Fragmente, Das Schubert Diploma και Νυχτερινά Τραγούδια, την οπερέτα Σατανερί καθώς και τις θεατρικές παραστάσεις Οι Ευνοούμενοι του Μίδα και Τσάικα!

Ως μεταφραστής έχει εργαστεί στον υποτιτλισμό, τη μεταγλώττιση και την Εθνική Λυρική Σκηνή με τις μεταφράσεις του για τα έργα Ωραία μου Κυρία, Once, Νυχτερίδα και Πιμπινόνε.

Γνωρίζει γερμανικά, αγγλικά, ισπανικά και ρώσικα, είναι πτυχιούχος υποκριτικής (Ανωτέρα Δραματική Σχολή Ίασμος), πτυχιούχος Τμήματος Τουριστικών Επιχειρήσεων (ΤΕΙ Αθηνών) και απόφοιτος της Γερμανικής Σχολής Αθηνών, ενώ το 2022 θα ολοκληρώσει το πρόγραμμα μεταπτυχιακών σπουδών του Τμήματος Θεατρικών Σπουδών του ΕΚΠΑ στην κατεύθυνση Παράσταση-Δραματουργία.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

ΛΑΡΝΑΚΑ

**_Ημερομηνία και Ώρα έναρξης:_** Παρασκευή 18 Φεβρουαρίου 2022 – 21:00

**_Τοποθεσία:_** [Savino Live](https://www.google.com/maps/place/Savino/@34.9119911,33.6351938,17z/data=!3m1!4b1!4m5!3m4!1s0x14e082a2e1780a4d:0x5be3b56fe0c640af!8m2!3d34.9119911!4d33.6373825 "Savino Live")

ΛΕΥΚΩΣΙΑ

**_Ημερομηνία και Ώρα έναρξης:_** Σάββατο 19 Φεβρουαρίου 2022 – 19:00

**_Τοποθεσία:_** [Θέατρο Δέντρο](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%94%CE%AD%CE%BD%CF%84%CF%81%CE%BF/@35.1778415,33.3892814,17z/data=!3m1!4b1!4m5!3m4!1s0x14de170b08c2c23f:0x17cd0ebf63c7196d!8m2!3d35.1778415!4d33.3914701 "Θέατρο Δέντρο")

ΛΕΜΕΣΟΣ

**_Ημερομηνία και Ώρα έναρξης_**: Κυριακή 20 Φεβρουαρίου 2022 – 19:00

**_Τοποθεσία:_** [Ravens Music Hall](https://www.google.com/maps/place/Ravens+Music+Hall/@34.6749096,33.0411508,17z/data=!3m1!4b1!4m5!3m4!1s0x14e733031361b6b7:0x4e9b0f40be781e08!8m2!3d34.6749096!4d33.0433395 "Ravens Music Hall")

**_Διάρκεια παράστασης:_** 90’

***

#### ΕΙΣΙΤΗΡΙΑ

**_Τιμή:_** €12 (Προπώληση), €15 (Είσοδος)

\- Ηλεκτρονικά απο [Tickethour](https://shop.tickethour.com/ticketmaster_se_3708.html?tkhrq=7978fc2c-d86a-403b-8ab2-8ded29058a5a&tkhrp=8a990c79-9792-48af-a9ab-4c9ea29e606a&tkhrts=1644412843&tkhrc=tickethour&tkhre=shopcy&tkhrrt=Safetynet&tkhrh=3acb69ef8dba11af98df39211877e33c "Tickethour")  
\- Απο όλα τα καταστήματα ACS Courier

**_Πληροφορίες:_** 99 865603

​
---
title: ΟΙΔΙΠΟΥΣ ΤΥΡΑΝΝΟΣ
startDate: 2022-07-01
endDate: 2022-07-29
city: Nicosia, LImassol, Pafos, Larnaca, Famagusta
event_image: "/images/uploads/11.jpg"
cover_image: ''
gallery_images:
- "/images/uploads/95.jpg"
- "/images/uploads/93.jpg"
- "/images/uploads/83.jpg"
- "/images/uploads/73.jpg"
- "/images/uploads/61.jpg"
- "/images/uploads/58.jpg"
- "/images/uploads/32.jpg"
- "/images/uploads/18.jpg"
category: Tragedy
extended: false
critic_link: ''
critic_title: ''
critic_p: ''
theatres:
- theatres/dimotiko-amfitheatro-deryneias.md
- theatres/patticheio-dimotiko-amfitheatro-larnacas.md
- theatres/amfitheatro-sxolis-tyflwn.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Συνεχίζοντας την παράδοση παρουσίασης έργων από το αρχαίο ελληνικό δραματολόγιο, ο ΘΟΚ ανεβάζει την κορυφαία τραγωδία του Σοφοκλή Οιδίπους Τύραννος, ένα από τα πιο πολυπαιγμένα και αγαπητά στο θεατρόφιλο κοινό δείγματα του αρχαιοελληνικού πνεύματος.

Το κατά πολλούς σημαντικότερο έργο της αρχαιότητας, κληρονομιά πολύτιμη και θησαυρός του παγκόσμιου πολιτισμού, ασκεί μέχρι και σήμερα ακατανίκητη γοητεία με την άφταστη ποιητικότητά του, την υψηλή τεχνική και το βαθύ περιεχόμενό του.

Η σκηνοθέτης Μαρία Κυριάκου αναφέρει σε συνέντευξη της:

> Είναι ένα έργο για τη γνώση και την κατανόηση της ανθρώπινης κατάστασης. Ο τυφλός Τειρεσίας κατέχει τη γνώση και ο Οιδίποδας μόνο όταν τυφλώνεται έχει απόλυτη επίγνωση του ποιος είναι. Η πορεία του ήρωα είναι τραγική ακριβώς επειδή δεν σταματά ποτέ να ψάχνει την πραγματική του ταυτότητα, ακόμα κι όταν όλα τα στοιχεία υποδηλώνουν ότι ο ίδιος είναι μίασμα. Η ανάγκη του να γνωρίσει τον εαυτό του και ταυτόχρονα να αναλάβει την ευθύνη της ύπαρξής του, αλλά και την ευθύνη της πόλης που τον επέλεξε ως ηγεμόνα, είναι μεγαλειώδης. Είναι ένα έργο επίσης όπου η πολιτική ταυτότητα έχει σημασία. Ο Οιδίποδας συνομιλεί με τους πολίτες της Θήβας δημόσια, ακούει τη γνώμη τους και κάνει ό,τι περνά από το χέρι του για να σώσει την πόλη από το λοιμό. Από τη μεριά του, ο Χορός είναι διαρκώς αλληλέγγυος προς τον ήρωα. Τον υποστηρίζει και τον δικαιολογεί ακόμα κι όταν τα στοιχεία εναντίον του είναι ολοφάνερα. Και αυτό επειδή τον αντιλαμβάνεται μεν ως υπεύθυνο πολίτη και σωτήρα του, αλλά ταυτόχρονα και ως έναν θνητό. Είναι ένα έργο όπου η πολιτική ταυτότητα ταυτίζεται με την ατομική. Το συλλογικό και το προσωπικό είναι αλληλένδετα και μαζί συνθέτουν την εύθραυστη ανθρώπινη ύπαρξη.

**_Περίληψη:_** Η πόλη της Θήβας νοσεί. Το ίδιο κι ο Οιδίποδας, κι ας μην το γνωρίζει ακόμα. Υπόσχεται, ενώπιον των πολιτών που έχουν προστρέξει κοντά του, να δώσει λύση ώστε να απαλλαγούν από το λοιμό που τους ξεκληρίζει. Πρόθεσή του είναι να φωτίσει, όμως η αλήθεια κρύβεται σε γκρίζες ζώνες και αφώτιστες περιοχές. Κάθε πρωτοβουλία του τον φέρνει ένα βήμα πιο κοντά στην πτώση του. Το κουβάρι λύνεται μεν, αργά, μεθοδικά, ωστόσο το απλωμένο νήμα του θα γίνει βρόχος. Κι όταν οι αποχρώσες ενδείξεις, τα μισόλογα και οι εικασίες γίνουν ξεκάθαρες αποδείξεις, το φως των αποκαλύψεων θα γίνει εκτυφλωτικό. 

Σωτήρας και μίασμα, ευφυής ηγεμόνας μα και φονιάς του πατέρα του, άνθρωπος με πολιτική συνείδηση και προασπιστής των συμφερόντων του δοκιμαζόμενου λαού του, αλλά και ακούσιος αιμομίκτης. Ποιος είναι άραγε στ’ αλήθεια ο Οιδίποδας;

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Μίνως Βολανάκης  
**_Σκηνοθεσία:_** Μαρία Κυριάκου  
**_Σκηνικά:_** Έλενα Κοτασβήλι  
**_Κοστούμια:_** Κωνσταντίνα Ανδρέου  
**_Μουσική:_** ΜΜΜΔ  
**_Κίνηση:_** Μιχάλης Αριστείδου  
**_Αγωγή λόγου:_** Αιμιλία Βάλβη  
**_Μουσική διδασκαλία:_** Βασιλική Αναστασίου  
**_Σχεδιασμός φωτισμών:_** Σταύρος Τάρταρης  
**_Βοηθός σκηνοθέτιδας:_** Άντρια Ζένιου  
**_Βοηθός σκηνογράφου-ενδυματολόγου:_** Ιφιγένεια Αβραάμ

**_Παίζουν:_** Πόπη Αβραάμ, Δημήτρης Αντωνίου, Αιμιλία Βάλβη, Θανάσης Γεωργίου, Ανδρέας Δανιήλ, Έλενα Καλλινίκου, Στέλιος Καλλιστράτης, Ζωή Κυπριανού, Φοίβος Μαρκιανός, Γιάννης Μίνως, Χριστίνα Παπαδοπούλου, Πολυξένη Σάββα, Δρόσος Σκώτης, Λένια Σορόκου, İzel Seylani

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνίες:_** 

Παρασκυευή 1 Ιουλίου  
Σάββατο 2 Ιουλίου 2022 (με αγγλικούς & τουρκικούς υπέρτιτλους)  
Πέμπτη 21 Ιουλίου 2022  
Παρασκευή 22 Ιουλίου 2022 (με ελληνικούς υπέρτιτλους)

**_Ώρα έναρξης:_** 21:00

**_Τοποθεσία:_** [Αμφιθέατρο Σχολής Τυφλών](#?map)

***

**ΛΕΜΕΣΟΣ**

**_Ημερομηνίες:_** Παρασκευή 8 Ιουλίου 2022 (με αγγλικόυς και τούρκικους υπέρτιτλους)

**_Ώρα έναρξης:_** 21:00

**_Τοποθεσία:_** Αρχαίο Θέατρο Κουρίου

***

**ΠΑΦΟΣ**

**_Ημερομηνίες:_** Τετάρτη 13 Ιουλίου 2022

**_Ώρα έναρξης:_** 21:00

**_Τοποθεσία:_** Αρχαίο Ωδείο Πάφου

***

**ΛΑΡΝΑΚΑ**

**_Ημερομηνίες:_** Σάββατο 16 Ιουλίου 2022

**_Ώρα έναρξης:_** 21:00

**_Τοποθεσία:_** [Παττίχειο Δημοτικό Αμφιθέατρο Λάρνακας](#?map)

***

**ΑΜΜΟΧΩΣΤΟΣ**

**_Ημερομηνίες:_** Παρασκευή 29 Ιουλίου 2022

**_Ώρα έναρξης:_** 21:00

**_Τοποθεσία:_** [Δημοτικό Αμφιθέατρο Δερύνειας](#?map)

***

#### ΕΣΙΤΗΡΙΑ

**_Τιμή:_** €17 / €8 (άνεργοι, συνταξιούχοι, πολύτεκνοι με την επίδειξη του αντίστοιχου αποδεικτικού εγγράφου και άτομα κάτω των 25 ετών με την επίδειξη πολιτικής ταυτότητας)

**_Προπώληση:_** Απο την ιστοσελίδα του ΘΟΚ και απο το ταμείο θεάτρου του ΘΟΚ, τηλ. 77772717 (Τρίτη-Κυριακή 10:00-13:30 & 16:00-18:00)
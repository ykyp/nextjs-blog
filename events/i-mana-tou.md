---
title: Η ΜΑΝΑ ΤΟΥ
---

#### ΛΙΓΑ ΛΟΓΙΑ ΠΑΡΑΣΤΑΣΗΣ

Η ΜΑΝΑ ΤΟΥ – ΜΙΧΑΛΗ ΠΑΠΑΔΟΠΟΥΛΟΥ

Ένα έργο – ντοκουμέντο, βασισμένο σε αληθινά γεγονότα, είναι το νέο έργο του Μιχάλη Παπαδόπουλου σε σκηνοθεσία Αλεξίας Παπαλαζάρου.E ίναι και εκείνο το «γιατί;» της ηρωίδας μου που έγινε κόμπος στο λαιμό και στο στομάχι ως την τελευταία της πνοή…

«Να μεν το αφήσεις να χαθεί, μήτε τζαι να ξηχάσει.Το δίτζιον του αμαν εβρεθεί Τότες θα ησυχάσει!»

Η σκηνοθέτις Αλεξία Παπαλαζάρου, ανεβαίνει στη σκήνη, και ξετυλίγει την ιστορία της μάνας της, της ηρωικής,κατατρεγμένης οικογένειας της, την ιστορία των ηρώων αδελφών της Κυριάκου και Σωτήρη, την απώλεια τους,τη δολοφονία του 16χρονου Κυριάκου, και το πως ένας τέτοιου είδους θάνατος μπορεί να επηρεάσει την ζωή αυτών που μένουν πίσω. «Δίπλα» της η Αγαθονίκη,	η μητέρα της, που σαν βασική ηρωίδα του έργου, περιγράφει μέσα από το πένθος της, την Κύπρο έτσι όπως την έζησε από την εποχή της Άγγλοκρατίας μέχρι και τις τραγικές μέρες της Τούρκικης εισβολής.Σε μια εποχή αλληλοσπαραγμού των ανθρώπινων σχέσεων, που το θεριό του ρατσισμού, του φασισμού, του εθνικισμού και του πολιτικού φανατισμού επανέρχεται δριμύτερο, το θέατρο Αντίλογος «φέρνει» στο θέατρο, ένα κείμενο – αναφορά σε μια αληθινή ιστορία που όλοι ξέρουν αλλά κανείς δεν μιλά γι’ αυτήν.

ΤΟ ΕΡΓΟ

1η Ιουλίου 1973...ξημερώματα...ένας πυροβολισμός διέκοψε την ησυχία της καλοκαιριάτικης νύχτας.Με μια σφαίρα, ένα παιδί 16 χρονών έπεφτε νεκρό. Ποιος το σκότωσε;Ο Ιούλιος είναι τραγικός για όλους τους Κύπριους, αλλά για κάποιους ακόμα πιο τραγικός, όπως για την οικογένεια Παπαλαζάρου. Μια δολοφονία και μία θυσία. Ο Κυριάκος και ο Σωτήρης.Όταν η Ιστορία γράφεται με αίμα… Όταν τα εγκλήματα μένουν ατιμώρητα… Όταν η ζωή αυτών που μένουν πίσω σημαδεύεται για πάντα…

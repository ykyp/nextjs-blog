---
title: ΑΠΟΨΕ ΤΡΩΜΕ ΣΤΗΣ ΙΟΚΑΣΤΗΣ
startDate: 2022-03-25
endDate: 2022-05-08
city: Nicosia, limassol
event_image: "/images/uploads/9622.JPG"
cover_image: ''
category: Comedy
gallery_1: ''
gallery_2: ''
gallery_3: ''
extended: true
critic_link: ''
critic_title: ''
critic_p: ''

---
Το θέατρο «ΔΙΟΝΥΣΟΣ» ανακοινώνει την επόμενη παραγωγή του, την ελληνική σουρεαλιστική κωμωδία του Άκη Δήμου,«Απόψε τρώμε στης Ιοκάστης», σε σκηνοθεσία Κώστα Σιλβέστρου. Η επίσημη πρεμιέρα του έργου αναμένεται να δοθεί στις 18 Μαρτίου 2022, στις 8.30 μ.μ.

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Μέσα στον κόσμο των ραγδαίων αλλαγών, η Ιοκάστη Παπαδάμου εγκλωβισμένη μέσα στο αστικό της διαμέρισμα κινείται ανάμεσα στην τρέλα και την αφέλεια, προσπαθώντας να αγνοήσει επιδεικτικά οτιδήποτε θα μπορούσε να ταράξει την προσωπική της, υποτιθέμενη, ηρεμία. Η οικογενειακή συνάθροιση που οργανώνει στο σπίτι της θα μετατραπεί σε μια βραδιά εξομολογήσεων, καθώς η Ιοκάστη και οι συνδαιτυμόνες της θα προβούν σε μια σειρά προσωπικών αποκαλύψεων. Από το δείπνο παρελαύνουν μια πάπια με πετροκέρασα, ένας σύζυγος που ζωντανεύει, μια ζωντανή που όλοι νομίζουν ότι είναι πεθαμένη, ένας από μηχανής αλλοδαπός «μπάτλερ», ένας εραστής με πολιτικές φιλοδοξίες, μια μαγείρισσα που θέλει να γίνει μάνα και ένας οργανοπαίκτης που βρίσκει παρηγοριά στα πλήκτρα του πιάνου του και όχι μόνο.

Μέσα από τους ξεκαρδιστικούς διαλόγους και τον καταιγιστικό ρυθμό της παράστασης, αποκαλύπτονται άνθρωποι που δεν έχουν καμία πραγματική επικοινωνία μεταξύ τους, που δεν νοιάζονται στ’ αλήθεια ο ένας για τον άλλο· μια αποσαθρωμένη ζωή, χωρίς κανένα βάθος, που επικεντρώνεται στην κοσμικότητα, στους τύπους, στα ανούσια και τα ανώδυνα. Ένα δείπνο, στο οποίο, εν τέλει, δεν βλέπουμε κανένα να τρώει, γιατί πολύ απλά ο καθένας αλλού πατάει κι αλλού βρίσκεται. Τι είναι η οικογένεια μας; Τι είναι η δουλειά μας και ποια η σχέση με τους γύρω μας; Ποιοι είμαστε και ποια είναι η θέση μας τελικά στον σύγχρονο χάρτη του κόσμου;

Το έργο τιμήθηκε από το κοινό με το βραβείο Αθηνοράματος 2009 ως το καλύτερο νεοελληνικό έργο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο_**: Άκης Δήμου  
**_Σκηνοθεσία:_** Κώστας Σιλβέστρος  
**_Σκηνικά/Κοστούμια:_** Θέλμα Κασουλίδου  
**_Σχεδιασμός Φωτισμών:_** Γιώργος Λάζογλου  
**_Μουσική σύνθεση:_** Άντρια Μαρία Κουννά

**_Πρωταγωνιστούν με σειρά εμφάνισης οι ηθοποιοί:_**

Μανώλης Μιχαηλίδης, Έρικα Μπεγέτη, Ανδρέας Κουτσόφτας, Πολυξένη Σάββα, Χρήστος Γιάγκου, Άγγελος Χ ́Μιχαήλ, Μαριάννα Σάντη

**_Καλλιτεχνική Διεύθυνση Θεάτρου «ΔΙΟΝΥΣΟΣ»:_** Χρήστος Γιάγκου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνίες παραστάσεων:_** Τετάρτη, Παρασκευή, Σάββατο και Κυριακή από 29 Απριλίου μέχρι τις 8 Μαΐου 2022

**_Ώρα έναρξης:_** Τετάρτη, Παρασκευή, Σάββατο στις 8:30μμ και Κυριακή στις 19:00

**_Τοποθεσία:_** [Θέατρο Διόνυσος](https://www.google.com/maps/place/%CE%B8%CE%B5%CE%B1%CF%84%CF%81%CE%BF+%CE%94%CE%B9%CE%BF%CE%BD%CF%85%CF%83%CE%BF%CF%82/@35.1686311,33.3556973,17z/data=!3m1!4b1!4m5!3m4!1s0x14de175732dbde29:0x4af3518ddb9b13c2!8m2!3d35.1686267!4d33.357886)

***

**​ΛΕΜΕΣΟΣ**

**_Ημερομηνίες παραστάσεων:_** 28 Απριλίου

**_Ώρα έναρξης:_** 20:30

**_Τοποθεσία:_** [Θέατρο Ριάλτο](https://www.google.com/maps/place/Rialto+Theatre/@34.6795663,33.0436127,17z/data=!3m1!4b1!4m5!3m4!1s0x14e7331ab1ec9197:0xdf6e42bed1d077b1!8m2!3d34.6795619!4d33.0458014)

***

#### ΕΙΣΙΤΗΡΙΑ

**_Είσοδος:_** €15 ευρώ (κανονικό), 12 ευρώ (συνταξιούχοι, φοιτητές)

**_Αγορά εισιτηρίων:_** [**_SoldOut Tickets_**](https://www.soldoutticketbox.com/en/home)

**_Πληροφορίες:_** 22818999 & 99621845

**Μέγας χορηγός:** Θεατρικός Οργανισμός Κύπρου

**Χορηγοί επικοινωνίας:** Ραδιοφωνικό Ίδρυμα Κύπρου, Δίεση 101,1
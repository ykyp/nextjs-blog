---
title: πασατεμπο
startDate: 2023-02-16
endDate: 2023-03-16
nicosia_dates: 2023-02-16, 2023-02-22, 2023-02-23, 2023-03-01, 2023-03-02, 2023-03-08,
  2023-03-09, 2023-03-14, 2023-03-15, 2023-03-16
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/pasatempo_1.jpg"
cover_image: ''
gallery_images: []
category: Biography, monologue
extended: false
critic_link: ''
critic_title: ''
critic_p: ''
theatres:
- theatres/theatro-chora.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η ομάδα «Σόλο για Τρεις» παρουσιάζει το έργο «Πασατέμπο» του διακεκριμένου Κύπριου συγγραφέα Κώστα Μανούρη. Πρόκειται για την αφήγηση της άσημης ηθοποιού Σεραφίνας Πασατέμπο.

Η Σεραφίνα, η οποία ήρθε στον κόσμο ως Αντώνης, πορεύτηκε στη ζωή και στη θεατρική τέχνη ως γυναίκα, παίζοντας κάθε φορά δεύτερους και τρίτους ρόλους, επιτρέποντας έτσι να δοξαστούν οι προβεβλημένοι συνάδελφοί της.

Εκ πρώτης όψεως δίνεται η εντύπωση μιας σπασμένης αφήγησης. Κάνοντας ωστόσο ένα βήμα πίσω, και βλέποντας την εξιστόρηση στο σύνολό της, αντιλαμβανόμαστε ότι πρόκειται για μια ολοκληρωμένη κατάθεση ζωής, η οποία καλύπτει τις σημαντικότερες περιόδους στην πορεία του κάθε ανθρώπου: την παιδική ηλικία, τη νεότητα, τη μέση ηλικία, τη φθορά, το γήρας και το επικείμενο τέλος.

Η Σεραφίνα Πασατέμπο, μπορεί να έζησε ως διά βίου κομπάρσα, υπήρξε όμως η απόλυτη πρωταγωνίστρια της δικής της ζωής. Μεταμορφώθηκε από Αντώνης σε Σεραφίνα, όπως η προνύμφη σε πεταλούδα, αναγεννώντας τον εαυτό της όπως ήθελε η ίδια. Όπως στους θεατρικούς ρόλους, έτσι και στη ζωή, όλα είναι ή οφείλουν να είναι μια δυναμική διεργασία που βελτιώνεται, αλλάζει και αναδιαμορφώνεται.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο:_** Κώστας Μανούρης  
**_Σκηνοθεσία:_** Κώστας Σιλβέστρος  
**_Σκηνικά | Κοστούμια:_** Κωνσταντίνα Ανδρέου  
**_Σχεδιασμός Φωτισμού:_** Καρολίνα Σπύρου  
**_Μουσική Επιμέλεια:_** Αντώνης Αντωνίου  
**_Χειρισμός Φως | Ήχος:_** Ραφαήλ Αδάμου  
**_Γραφικός Σχεδιασμός | Φωτογράφιση:_** Νικόλ Καρσερά  
**_Διεύθυνση Παραγωγής:_** Μαρία Μανναρίδου Καρσερά

**_Ερμηνεία:_** Χάρης Αττώνης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες παραστάσεων:_** Πέμπτη 16 Φεβρουαρίου | Τετάρτη 22 Φεβρουαρίου | Πέμπτη 23 Φεβρουαρίου | Τετάρτη 1 Μαρτίου | Πέμπτη 2 Μαρτίου | Τετάρτη 8 Μαρτίου | Πέμπτη 9 Μαρτίου | Τρίτη 14 Μαρτίου | Τετάρτη 15 Μαρτίου | Πέμπτη 16 Μαρτίου

**_Ώρα έναρξης:_** 20:30

**_Τοποθεσία:_** [Θέατρο Χώρα](?#map)

***

#### ΕΙΣΙΤΗΡΙΑ

**_Τιμή:_** €13

**_Κρατήσεις:_** Στο τηλέφωνο 99544934
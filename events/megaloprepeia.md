---
title: ΜΕΓΑΛΟΠΡΕΠΕΙΑ
city: nicosia
startDate: 2024-05-19T21:00:00.000Z
endDate: 2024-05-25T21:00:00.000Z
nicosia_dates: '2024-05-21,2024-05-22,2024-05-25,2024-05-26'
event_image: /dl-9.jpeg
---

#### ΛΙΓΑ ΛΟΓΙΑ ΠΑΡΑΣΤΑΣΗΣ

Η Anyhow Theatre Ensemble παρουσιάζει το έργο της Άμπι Μόργκαν “Μεγαλοπρέπεια” σε σκηνοθεσία Γιάννη Καραούλη.

Το έργο:

Στο πολυτελές Προεδρικό Μέγαρο μιας χώρας που δεν ονοματίζεται, μια δυτική φωτορεπόρτερ περιμένει την αργοπορημένη επιστροφή του Δικτάτορα για να τραβήξει τη φωτογραφία του. Μαζί της βρίσκονται η γυναίκα του Δικτάτορα, η καλύτερή της φίλη και μια διερμηνέας. Παπούτσια Πράντα, σφηνοπότηρα βότκας και ανυπόμονα δάχτυλα μετρούν τον χρόνο, καθώς ο κίνδυνος που βρίσκονται οι τέσσερις γυναίκες, η αγωνία, τα μυστικά, οι σκέψεις και οι υποψίες τους έρχονται στο φως. Έξω από το Παλάτι οι ήχοι της επανάστασης που έχει ξεσπάσει στους δρόμους πλησιάζουν όλο και πιο κοντά, ενώ η μέρα ξεδιπλώνεται. Μια μέρα που απειλεί να αλλάξει τις ζωές τους για πάντα.

Το συναρπαστικό έργο της Άμπι Μόργκαν προσφέρει μια ιδιαίτερη ματιά στο μυαλό των τεσσάρων χαρακτήρων καθώς ο κόσμος γύρω τους καταρρέει. Το έργο εξερευνά τις σχέσεις εξουσίας, την επανάσταση, την ανθρώπινη ψυχοσύνθεση μέσα σε ένα τοπίο πολιτικών αναταραχών και την ευθύνη του ποιοι είμαστε και τι θέση παίρνουμε στις κρίσιμες στιγμές της ιστορίας.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Μετάφραση: Χριστίνα Μπάμπου – Παγκουρέλη

Σκηνοθεσία: Γιάννης Καραούλης

Σκηνικά-Κοστούμια: Ελένη Ιωάννου

Επιμέλεια κίνησης: Έλενα Χριστοδουλίδου

Μουσική – Σχεδιασμός ήχου: Δημήτρης Ζαχαρίου

Σχεδιασμός φωτισμού: Καρολίνα Σπύρου

Βοηθός Σκηνοθέτη: Μαρία Κωνσταντίνου

Οργάνωση παραγωγής: Στέφανη Πολυκάρπου

Φωτογραφίες: Δημήτρης Λούτσιος

Σχεδιασμός αφίσας: Τάσος Γάγκος

Παίζουν:

Νάγια Αναστασιάδου, Γιόλα Κλείτου, Ιωάννα Κορδάτου, Ιωάννα Παπαμιχαλοπούλου.

Θεσμικός χορηγός: Υφυπουργείο Πολιτισμού

Χορηγοί Επικοινωνίας: ΡΙΚ, NJOY Radio, Black Lemon

Παραγωγή: Anyhow Theatre Ensemble

***

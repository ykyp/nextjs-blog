---
title: οι πεταλουδες ειναι ελευθερες
city: 'Nicosia, Limassol, Pafos, Larnaca'
startDate: '2023-06-07T21:00:00.000Z'
endDate: '2023-06-15T21:00:00.000Z'
nicosia_dates: '2023-06-08, 2023-06-09, 2023-06-10'
limassol_dates: '2023-06-11, 2023-06-12, 2023-06-13'
larnaca_dates: '2023-06-15, 2023-06-16'
paphos_dates: '2023-06-14'
event_image: >-
  https://assets.tina.io/de22fc98-b2e9-4a98-88ab-db440eef3dc1/Oi petaloudes
  einai eleutheres.jpg
category: Comedy
theatres:
  - name: theatres/patticheio-dimotiko-theatro-lemesos.md
  - name: theatres/dimotiko-theatro-leukosias.md
  - name: theatres/markidio-theatro.md
  - name: theatres/patticheio-dimotiko-amfitheatro-larnacas.md
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> “Το μόνο που γυρεύω είναι η ελευθερία μου. Οι πεταλούδες είναι ελεύθερες. Η ανθρωπότητα δε θα αρνηθεί σε μένα, αυτό που έχει και η τελευταία πεταλούδα»\
> Κάρολος Ντίκενς

Το θεατρικό έργο του Leonard Gershe «Οι πεταλούδες είναι ελεύθερες» θεωρείται μια από τις ωραιότερες κωμωδίες του σύγχρονου παγκόσμιου θεάτρου , όπου το γέλιο και η συγκίνηση εναλλάσσονται μαγικά.

«Οι πεταλούδες είναι ελεύθερες» ανέβηκαν για πρώτη φορά με τεράστια επιτυχία στο Μπρόντγουεϊ, το 1969, σε σκηνοθεσία του Ελληνοαμερικανού Μίλτον Κατσέλας. Τρία χρόνια αργότερα το έργο μεταφέρθηκε στον κινηματογράφο από τον ίδιο τον Gershe με πρωταγωνιστές τον πρωτοεμφανιζόμενο τότε Έντουαρντ Άλμπερτ, την Γκόλντι Χόουν και την Αϊλίν Χέκαρτ στο ρόλο της μητέρας (η μόνη απ’ την αρχική διανομή της παράστασης). H Χέκαρτ τιμήθηκε για την ερμηνεία της με το Όσκαρ Καλύτερης Ηθοποιού σε δεύτερο Ρόλο, ενώ ο Έντουαρτ Άλμπερτ απέσπασε τη Χρυσή Σφαίρα Καλύτερου Πρωτοεμφανιζόμενου Ηθοποιού.

Πρόκειται για μια από τις μεγαλύτερες επιτυχίες στην ιστορία του Μπρόντγουεϊ αφού έχει το ρεκόρ παραστάσεων με πάνω από 1,100 παραστάσεις και είχε σαρώσει τα θεατρικά βραβεία. Στην Ελλάδα το έργο πρωτοπαρουσιάστηκε το 1970 με πρωταγωνιστές τον Γιάννη Φέρτη και τη Ξένια Καλογεροπούλου, με τεράστια επιτυχία.

Πλοκή: Νέα Υόρκη τέλη δεκαετίας του ’60. Ο Ντον Μπέηκερ (Λευτέρης Ζαμπετάκης) κάνει την επανάσταση της ζωής του. Φεύγει από το ήσυχο προάστιο όπου ζούσε με την υπερπροστατευτική μητέρα του, κα Μπέικερ (Μίρκα Παπακωνσταντίνου) για να εγκατασταθεί μόνος του στο Μανχάταν. Το γεγονός ότι είναι τυφλός δεν τον εμποδίζει από το να κυνηγήσει το όνειρο του: να γίνει επαγγελματίας μουσικός. Η Τζιλ Τάννερ (Ντόρα Μακρυγιάννη) είναι μια απελπιστικά εκκεντρική νεαρή, χίπισσα και ανερχόμενη ηθοποιός. Μετακομίζει στο ακριβώς διπλανό διαμέρισμα. Γνωρίζονται, φλερτάρουν, ερωτεύονται. Καθώς καταφέρνουν να ανοίξουν την πόρτα που χωρίζει τα διαμερίσματά τους, ανοίγουν ταυτόχρονα και ένα νέο κεφάλαιο στη ζωή τους μακριά από στερεότυπα, περιορισμούς και προκαταλήψεις. Μέχρι τη στιγμή που εμφανίζεται από το πουθενά η μητέρα του Ντον, αλλά και ο σκηνοθέτης-μέντορας της Τζιλ, ο Ραλφ (Μαρίνος Κόνσολος). Πόσο ελεύθερες θα αποδειχτούν τελικά οι πεταλούδες;

Μια αστεία, τρυφερή, ζεστή και εξόχως πνευματώδης κωμωδία υπό τους ρομαντικούς ήχους της κιθάρας, με στακάτο ρυθμό, σπαρταριστούς διαλόγους και βασικό αφήγημα της την αισιοδοξία και την ελπίδα. Μέσα από ένα πανέξυπνο και διαπεραστικό χιούμορ, προσεγγίζει τα ζητήματα του αυτοπροσδιορισμού, του έρωτα, του θάρρους και της αλληλοκατανόησης.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

***Μετάφραση, απόδοση***: Αλέξης Καλλίτσης\
***Σκηνοθεσία***: Σταμάτης Φασουλής\
***Στίχοι τραγουδιών***: Ελεάνα Βραχάλη\
***Σύνθεση τραγουδιών***: Γιώργος Θεοφάνους\
***Βοηθός σκηνοθέτη***: Παύλος Σαπχεκίδης\
***Σκηνικά, κοστούμια***: Λάκης Γενεθλής\
***Φωτισμοί***: Alexander Jotovic\
***Διευθύντρια σκηνής***: Μόνικα Χατζηβασιλείου

***Πρωταγωνιστούν***: Μίρκα Παπακωνσταντίνου, Λευτέρης Ζαμπετάκης, Ντόρα Μακρυγιάννη και ο Μαρίνος Κόνσολος

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

***Ημερομηνίες***: Πέμπτη 8 Ιουνίου 2023 | Παρασκευή 9 Ιουνίου 2023 | Σάββατο 10 Ιουνίου 2023

***Ώρα έναρξης***: 21:00 (Το Σάββατο 10 Ιουνίου θα δοθεί και απογευματινή παράσταση στις 18:00)

***Τοποθεσία***: [Δημοτικό Θέατρο Λευκωσίας](?#map)

***

**ΛΕΜΕΣΟΣ**

***Ημερομηνίες***: Κυριακή 11 Ιουνίου 2023 | Δευτέρα 12 Ιουνίου 2023 | Τριτη 13 Ιουνίου 2023

***Ώρα έναρξης***: 21:00

***Τοποθεσία***: [Παττίχειο Δημοτικό Θέατρο](?#map)

***

**ΠΑΦΟΣ**

***Ημερομηνία***: Τετάρτη 14 Ιουνίου 2023

***Ώρα έναρξης***: 21:00

***Τοποθεσία***: [Μαρκίδειο Θέατρο](?#map)

***

**ΛΑΡΝΑΚΑ**

***Ημερομηνίες***: Πέμπτη 15 Ιουνίου 2023 | Παρασκευή 16 Ιουνίου 2023

***Ώρα έναρξης***: 21:00

***Τοποθεσία***: Θέατρο "Σκάλα"

***

#### ΕΙΣΙΤΗΡΙΑ

***Τιμή***: €30 | €25 | €20

***Προπώληση***: Μέσω της ιστοσελίδας [Tickethour ](https://shop.tickethour.com/showEventInformation.html?idEvent=4219)και σε όλα τα καταστήματα ACS courier 

Σε κάθε θεατή θα δίνεται στην είσοδο του θεάτρου, δωροεπιταγή αξίας €20 για αγορές από τα καταστήματα Electroline.

---
title: ΗΛΕΚΤΡΑ.25
startDate: 2022-07-16
endDate: 2022-07-18
city: " Pafos, Nicosia"
event_image: "/images/uploads/elektra.jpg"
cover_image: ''
gallery_images:
- "/images/uploads/25.jpg"
- "/images/uploads/ΗΛΕΚΤΡΑ .jpg"
- "/images/uploads/elektra2.jpg"
category: Tragedy
extended: false
critic_link: ''
critic_title: ''
critic_p: ''
theatres:
- theatres/amfitheatro-sxolis-tyflwn.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Διεθνές Φεστιβάλ Αρχαίου Ελληνικού Δράματος φιλοξενεί την ισπανική παραγωγή «Ηλέκτρα.25». Με αφετηρία τις δύο ομώνυμες τραγωδίες του Σοφοκλή και του Ευριπίδη, η «Ηλέκτρα.25» από το Atalaya Teatro της Ισπανίας ανασυνθέτει τον κύκλο της βίας (θάνατος-εκδίκηση-θάνατος) που διαιωνίζεται στον Οίκο των Ατρειδών και δραματοποιεί ένα από τα πιο ζοφερά επεισόδια του μύθου: την εκδίκηση για τη δολοφονία του Αγαμέμνονα που διέπραξαν η Κλυταιμνήστρα και ο Αίγισθος.

Η «Ηλέκτρα.25» αναδημιουργεί μια «γέφυρα» ανάμεσα στην «Ηλέκτρα» των τραγικών ποιητών της αρχαιότητας και των σύγχρονων δραματουργών που την προσάρμοσαν στον 20ό αιώνα: τον Χόφμανσταλ και τον Σαρτρ. Εισάγοντας επί μέρους καινοτομίες, τόσο στην προσέγγιση του ίδιου του μύθου, όσο και στην επί σκηνής παρουσίασή του, ο Ρικάρντο Ινιέστα ενισχύει τον ρόλο του Χορού στις διάφορες μορφές του και χρησιμοποιεί ήχους παραδοσιακής μουσικής για να αναδείξει την ανθρώπινη και οικουμενική διάσταση των ηρώων.

**Ο ατελείωτος θρήνος..η δίψα για εκδίκηση  
**Η Ηλέκτρα διατηρεί ζωντανή την ανάμνηση του φόνου του πατέρα της και παρακαλεί τους θεούς να βοηθήσουν στην τιμωρία των δολοφόνων του. Η επιστροφή του αδελφού της, του εξόριστου Ορέστη, αναπτερώνει τον πόθο της για εκδίκηση και δρομολογεί το έργο της τιμωρίας, που θα κορυφωθεί με την πράξη της μητροκτονίας. Μια εκδίκηση που ήταν και συνεχίζει να είναι η πηγή πολλών συγκρούσεων σε όλη την ιστορία της Ανθρωπότητας.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΠΑΦΟΣ**

**_Ημερομηνία:_** Σάββατο 16 Ιουλίου

**_Ώρα έναρξης:_** 21:00

**_Τοποθεσία:_** Αρχαίο Ωδείο Πάφου

***

**ΛΕΥΚΩΣΙΑ**

**_Ημερομηνία:_** Δευτέρα 18 Ιουλίου

**_Ώρα έναρξης:_** 21:00

**_Τοποθεσία:_** [Αμφιθέατρο Σχολής Τυφλών](?#map)

***

Με ελληνικούς και αγγλικούς υπέρτιτλους

Η παράσταση είναι κατάλληλη για άτομα άνω των 13 ετών

***

#### ΕΙΣΙΤΗΡΙΑ

**_Τιμή:_** €12 / €8 (μαθητές, φοιτητές, εθνοφρουροί, συνταξιούχοι, άνεργοι)

**_Προπώληση:_** Απο την ιστοσελίδα της [Soldout ](https://www.soldoutticketbox.com/international-festival-of-ancient-greek-drama-2022/?lang=el)και τα καταστήματα Stephanis Electronics
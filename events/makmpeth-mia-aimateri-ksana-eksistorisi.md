---
title: ΜΑΚΜΠΕΘ ΜΙΑ ΑΙΜΑΤΗΡΗ ΞΑΝΑ-ΕΞΙΣΤΟΡΗΣΗ
city: nicosia
startDate: 2023-10-14T21:00:00.000Z
endDate: 2023-10-14T21:00:00.000Z
nicosia_dates: '2023-10-15'
event_image: /Screenshot 2023-10-08 at 10.47.55 AM.png
category: amateur
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Μακμπέθ – μια αιματηρή ξανά-εξιστόρηση

Η ομάδα ενηλίκων του θεατρικού εργαστηρίου Ειδεκανού αφηγείται για μια
νύχτα ακόμα την σκοτεινή ιστορία του στρατηγού Μακμπέθ από το ομώνυμο θεατρικό
έργο του Ουίλιαμ Σαίξπηρ.

Καθισμένοι σε μια σειρά από καρέκλες οι ηθοποιοί της ομάδας επιχειρούν,
διατηρώντας την ποιητική γλώσσα του Σαίξπηρ να αφηγηθούν την άνοδο και την
πτώση του φιλόδοξου στρατηγού Μακμπέθ μεταπηδώντας συνεχώς από το ρόλο των
αφηγητών στο ρόλο των χαρακτήρων. Η ομαδική αυτή εξιστόρηση του δράματος
γίνεται με ελάχιστα σκηνικά μέσα δίνοντας έμφαση στην εναλλαγή αφηγηματικού και
θεατρικού λόγου αλλά και στη δημιουργία ατμόσφαιρας θρίλερ, καθώς μάγισσες,
συνωμοσίες, φόνοι και αδικοχαμένοι νεκροί παρελαύνουν συνεχώς στο έργο του
Σαίξπηρ. Μέσα από την παράσταση της ομάδας παρακολουθούμε τον Μακμπέθ κλεισμένο
στο δωμάτιο της εξουσίας, άυπνο και ανασφαλή να μετατρέπεται σταδιακά σ’ έναν
τυραννικό Βασιλιά που όλοι απεχθάνονται και λαχταρούν να εξολοθρεύσουν για να
επαναφέρουν την τάξη στη Σκωτία.

Λίγα λόγια για την υπόθεση του Μακμπέθ:

Ο στρατηγός Μακμπέθ, επιστρέφοντας νικητής από τον πόλεμο μαζί με το
φίλο του τον Μπάνκο, συναντά στο δρόμο του τρεις μάγισσες που προφητεύουν ότι
θα γίνει Άρχοντας του Κοντόρ και βασιλιάς της Σκωτίας. Όταν η πρώτη προφητεία
πραγματοποιείται σχεδόν αμέσως, η φιλοδοξία του Μακμπέθ φουντώνει.
Παρακινούμενος και από τη γυναίκα του τη Λαίδη Μακμπέθ, δολοφονεί τον Βασιλιά
Ντάνκαν για να πάρει το στέμμα. Ο Μακμπέθ γίνεται βασιλιάς της Σκωτίας, αλλά
δεν ησυχάζει. Βλέπει παντού εχθρούς, και φοβούμενος μη χάσει το στέμμα,
οδηγείται σταδιακά από τον ένα φόνο στον άλλο μέχρι την τελική του πτώση.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Συμμετέχουν: Μάρθα Γαβριηλίδου, Φρόσω Γιοσάκη, Εύη Γρούτα, Λήδα Κουμίδη, Μαριάννα Κούρτη,Μαρία Λοϊζίδου, Παντελής Πέτρου, Βικτώρια Τσαμουργέλη, Xρίστος Τσίγκης,
Κατερίνα Φαρμακίδου

Σκηνοθεσία: Νικολέττα Βερύκιου,Έλενα Παυλίδου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνία: 15 Οκτωβρίου 2023

Ώρα: 17:00

Χώρος: [Υφαντουργείο](https://www.google.com/maps/place/Yfantourgeio+TheWorkplace/@34.7388138,31.8866779,9z/data=!4m10!1m2!2m1!1zz4XPhs6xzr3PhM6_z4XPgc6zzrXOr86_!3m6!1s0x14de1744ec32582b:0xe7c33a4b9cebdf73!8m2!3d35.1734619!4d33.3637938!15sChjPhc-GzrHOvc-Ezr_Phc-BzrPOtc6vzr-SAQ9jb3dvcmtpbmdfc3BhY2XgAQA!16s%2Fg%2F1tdhhwc5?entry=ttu)

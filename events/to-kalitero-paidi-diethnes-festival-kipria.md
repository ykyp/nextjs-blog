---
title: ΤΟ ΚΑΛΥΤΕΡΟ ΠΑΙΔΙ-ΔΙΕΘΝΕΣ ΦΕΣΤΙΒΑΛ ΚΥΠΡΙΑ
startDate: 2022-09-10
endDate: 2022-09-11
city: Nicosia,limassol
event_image: "/images/uploads/to-kainoyrgio-paidi-5-scaled.jpg"
cover_image: ''
gallery_images: []
category: monologue
extended: false
critic_link: ''
critic_title: ''
critic_p: ''
theatres: []
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το «Καινούργιο παιδί» είναι η ιστορία μιας γυναίκας που γεννήθηκε το 1950. Της Δάφνης. Η Δάφνη δεν έχει κάτι ξεχωριστό, κάτι που να τη διαφοροποιεί από το μεγάλο πλήθος. Η Δάφνη είναι μια γυναίκα της γενιάς μας. Είναι μια από μας. Και από μια μεριά, η Δάφνη είμαστε εμείς. Εμείς που επαναστατήσαμε (έστω και στη φαντασία μας) ενάντια στο κατεστημένο, στην οικογένειά μας, στον παραδοσιακό τρόπο ζωής, αλλά αργότερα στήσαμε τα δικά μας σπίτια με μοντέρνο τρόπο και με πολύ παλιά υλικά.

Από τον Μάο Τσε Τουνγκ μέχρι τον Τζόρτζιο Αρμάνι, η Δάφνη ακολουθεί τη γενιά της στην άνοδο, την ευμάρεια και την άνεση του ’90 και του 2000, και στη συνέχεια γκρεμίζεται μαζί της στην οικονομική κρίση της δεκαετίας του 2010. Αλλά συνεχίζει. Το καινούργιο παιδί είναι η δύναμή της να ξεπερνά ό,τι έγινε και να τραβάει το δρόμο της προς τα μπρος. Εκεί που την καλεί η ζωή και οι πιο βαθιές πρωταρχικές της δυνάμεις. Γιατί μέσα απ’ όλες αυτές τις απώλειες αναδύθηκε μια καινούργια Δάφνη. Χρειάστηκε να χάσει μια ζωή, αλλά τώρα πια ξέρει ακριβώς πώς να αγαπάει.

Η παράσταση είναι ένας μονόλογος της Δάφνης (Κάτια Δανδουλάκη) η οποία αφηγείται περιστατικά που όλοι με τον ένα ή τον άλλο τρόπο έχουμε ζήσει. Ο συντηρητικός μπαμπάς, η μαμά που διαβάζει ακόμα και τη σκέψη της κόρης της, οι έρωτες, οι γάμοι, οι απώλειες…. Η ζωή ξετυλίγεται επί σκηνής, όπως και στην πραγματικότητα, άλλοτε σαν δράμα, άλλοτε σαν κομεντί κι άλλοτε σαν φάρσα, μέσα στο κινηματογραφικό σκηνικό του Γιώργου Γαβαλά, που δημιουργεί την αίσθηση στο θεατή φεύγοντας ότι είδε μια κινηματογραφική υπερπαραγωγή.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο - Σκηνοθεσία_**_:_ Θανάσης Παπαθανασίου, Μιχάλης Ρέππας  
**_Σκηνικά_**_:_ Γιώργος Γαβαλάς  
**_Μουσική_**_:_ Αντώνης Παπακωσταντίνου  
**_Φωτισμοί_**_:_ Αλέκος Αναστασίου

Παίζει η **Κάτια Δανδουλάκη**

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνία:_** 10 Σεπτεμβρίου 2022

**_Τοποθεσία:_** [Δημοτικό Θέατρο Λευκωσίας](https://www.google.com/maps/place/%CE%94%CE%B7%CE%BC%CE%BF%CF%84%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF+%CE%9B%CE%B5%CF%85%CE%BA%CF%89%CF%83%CE%AF%CE%B1%CF%82/@35.1727497,33.352592,17z/data=!3m1!4b1!4m5!3m4!1s0x14de17519633b289:0xf4e085228ec10fda!8m2!3d35.1727453!4d33.3547807 "THEATRO")

**_Ώρα έναρξης:_** 20:30

***

**ΛΕΜΕΣΟΣ**

**Ημερομηνία:** 11 Σεπτεμβρίου 2022

**Τοποθεσία: **[Θέατρο Ριάλτο](https://www.google.com/maps/place/Rialto+Theatre/@34.6795093,33.0434696,17z/data=!3m1!4b1!4m5!3m4!1s0x14e7331ab1ec9197:0xdf6e42bed1d077b1!8m2!3d34.6795049!4d33.0456583 "ΡΙΑΛΤΟ")

**Ώρα έναρξης:** 20:30

**Διάρκεια: 90΄**

**Ηλικία:12+**

***

#### ΕΙΣΙΤΗΡΙΑ

**_Τιμή:_** €15 | €10 μειωμένο | €8 παιδικές παραστάσεις

**_Προπώληση:_**  στα γραφεία της **ACS COURIER** παγκύπρια και ηλεκτρονικά στο [www.tickethour.com.cy](http://www.tickethour.com.cy/) **/ τηλ: 77777040**
---
title: απο που ηρθα μαμα
startDate: 2022-10-08
endDate: 2022-11-11
city: Larnaca, Nicosia
event_image: "/images/uploads/apo-pou-irtha-mama.jpg"
cover_image: ''
gallery_images: []
category: Comedy
extended: false
critic_link: ''
critic_title: ''
critic_p: ''
theatres:
- theatres/theatro_dentro.md
- theatres/theatro-skala.md
gallery_1: ''
gallery_2: ''
gallery_3: ''
nicosia_dates: 2022-10-17, 2022-10-18
limassol_dates: ''
larnaca_dates: 2022-10-08, 2022-10-09, 2022-10-15, 2022-10-16, 2022-10-22, 2022-10-23,
  2022-10-29, 2022-10-30, 2022-11-05, 2022-11-06
famagusta_dates: ''
paphos_dates: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Θέατρο «ΣΚΑΛΑ» εγκαινιάζει τη νέα θεατρική περίοδο 2022/2023 με την ξεκαρδιστική κωμωδία του Σεμπαστιάν Τιερί «Από πού ήρθα μαμά!».

Η πλοκή εκτυλίσσεται στο Παρίσι όπου ο ήρωας της ιστορίας μας Ζαν Λουί επιστρέφει από άλλη μια εξαντλητική ημέρα και βιώνει ένα παράξενο περιστατικό. Ανεβαίνει τους έξη ορόφους της πολυκατοικίας του και ανακαλύπτει ότι δεν κουράστηκε. Συνειδητοποιεί ότι ενώ αναπνέει και λειτουργεί κανονικά ο ίδιος δεν νοιώθει τους χτύπους της καρδιάς του – δεν έχει παλμούς, η καρδιά του σταμάτησε. Το πόρισμα αυτό καλείται να επιβεβαιώσει ο παιδικός του φίλος Αντουάν που επαγγέλλεται ... κτηνίατρος. Ο Ζαν Λουί τρομοκρατημένος από αυτή την ανεξήγητη και τρελή κατάσταση αναζητά μια λύση δίχως να εμπλέξει τη μυημένη σε εναλλακτικές μεθόδους θεραπείας γυναίκα του. Ενώ ετοιμάζονται ο Ζαν Λουί και ο Αντουάν να πάνε στο νοσοκομείο έρχεται η γυναίκα του Ζαν Λουί που βρίσκει σαν λύση τον γκουρού της Μαραμπού, ένα μαύρο γιατρό υποστηρικτή ενός Αφρικανικού Θεού σύμφωνα με τον οποίο έχει 7 μέρες ζωής. Υπάρχει τρόπος να το αποτρέψει; Ζητά να δει έστω σε φωτογραφία την πηγή προέλευσης του Ζαν Λουί... ποιος πελαργός δηλαδή έφερε τον Ζαν Λουί στον κόσμο. Η συνέχεια είναι φανταστική. Θα πειστεί άραγε η Μπριζέτ, μητέρα του Ζαν Λουί να φωτογραφηθεί η πηγή προέλευσης του γιου της; Ακολουθούν προσκλήσεις προς την μητέρα για γεύματα. Επιστρατεύεται ο φίλος του Αντουάν ως φωτογράφος και αρχίζει η διαδικασία. Διαδραματίζονται σουρεαλιστικές σκηνές και συγκλονιστικές αποκαλύψεις για τη ζωή της μητέρας, τις σχέσεις μάνας – γιού, τις σχέσεις στην οικογένεια και τίθεται επί τάπητος το θέμα ηθικής και αξιών.

Μια κωμωδία όπου το παράλογο φτάνει μέχρι τον παροξυσμό, μια απίστευτη, εξωπραγματική κωμική κατάσταση μέσα από την οποία ο συγγραφέας με την ανατρεπτική του φαντασία και με μια μοναδική αλχημεία καταλήγει να μας μιλά για τα πιο σοβαρά και ουσιώδη πράγματα στη ζωή.

Μια υπόθεση ηθικής και αξιών μέσα από μια σειρά διασκεδαστικών ρόλων, σκηνών δράσης και σουρεαλιστικών καταστάσεων που ιντρικάρει και αφυπνίζει τον θεατή. Σπιρτόζικο χιούμορ, ευρηματικοί διάλογοι, φρενήρης ρυθμός ανατροπές και πρωτότυπες καταστάσεις που τονίζουν τον παραλογισμό της καθημερινότητας.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση / Διασκευή:_** Χρυστάλλα Καϊάφα  
**_Σκηνοθεσία:_** Ανδρέας Μελέκης  
**_Σκηνικά / Κοστούμια:_** Λάκης Γενεθλής  
**_Μουσική Επιμέλεια:_** Βαλεντίνος Βαλιαντής  
**_Σχεδιασμός Φωτισμού:_** Miroslav Zdravkov

**_Ηθοποιοί:_** Σοφοκλής Κασκαούνιας, Χρήστος Γρηγοριάδης, Μόνικα Μελέκη, Ιωάννα Σιαφκάλη, Ανδρέας Μελέκης.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΑΡΝΑΚΑ**

**_Πρεμιέρα:_** Σάββατο 8 Οκτωβρίου 2022

**_Τακτικές παραστάσεις:_** Κάθε Σάββατο και Κυριακή μέχρι 6 Νοεμβρίου

**_Ώρα έναρξης:_** Σάββατο στις 20:30 | Κυριακή στις 18:30

**_Τοποθεσία:_** [Θέατρο Σκάλα](?#map)

***

**ΛΕΥΚΩΣΙΑ**

**_Ημερομηνίες:_** Δευτέρα 17 & Τρίτη 18 Οκτωβρίου 2022

**_Ώρα έναρξης:_** 20:30

**_Τοποθεσία:_** [Θέατρο Δέντρο](?#map)

***

#### ΕΙΣΙΤΗΡΙΑ

**_Τιμές:_** €12 / €7

**_Προπώληση:_** Απο την ιστοσελίδα της Tickethour, όλα τα καταστήματα ACS Courier και στο ταμείο του Θεάτρου τις μέρες των παραστάσεων
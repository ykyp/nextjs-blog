---
title: ΕΜΙΓΚΡΕΔΕΣ
startDate: 2022-03-09
endDate: 2022-03-09
city: Famagusta
event_image: "/images/uploads/emigkredes.jpg"
cover_image: ''
category: Drama
gallery_1: ''
gallery_2: ''
gallery_3: ''
extended: false

---
Ο Δήμος Αγίας Νάπας διοργανώνει και για αυτή την χρονιά τον καθιερωμένο **Θεσμό του τρίμηνου Θεατρικών Παραστάσεων** και προσκαλεί τόσο το θεατρόφιλο κοινό, αλλά και όλο τον κόσμο - μικρούς και μεγάλους- να αγκαλιάσουν τις θεατρικές παραστάσεις που έχει προγραμματίσει για τους μήνες Φεβρουάριο, Μάρτιο, Απρίλιο 2022.

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Από το **Σατιρικό Θέατρο**

Πρόκειται για ένα πικρό, ειρωνικό και βαθιά ανθρώπινο πορτρέτο δύο μεταναστών σε μια μεγαλούπολη. Ο ένας εργάτης, οικονομικός μετανάστης, που έφυγε από την πατρίδα του για να μπορέσει να θρέψει την οικογένειά του, ο άλλος διανοούμενος, πολιτικός εξόριστος και αντιρρησίας του καθεστώτος. Είναι Παραμονή Πρωτοχρονιάς. Για τους ντόπιους μέρα γιορτής. Γι’ αυτούς, απλώς μια άλλη μέρα σε ξένο τόπο. Μόνη τους διέξοδος είναι να μοιραστούν, πότε με χιούμορ, πότε με σκληρότητα, τις μνήμες τους, τα όνειρά τους, την καχυποψία, τους φόβους τους, τις εύθραυστές τους ελπίδες.

«Φυλακισμένοι» σε ένα άθλιο, κλειστοφοβικό υπόγειο, αποκλεισμένοι από την κοινωνία, χωρίς φίλους, προσπαθούν να εκλογικεύσουν το παράλογο της ζωής. Ο ένας ρεαλιστικά και βιωματικά, νοιάζεται μονάχα για την εκπλήρωση των υλικών του αναγκών και την απαραίτητη αποταμίευση που θα του επιτρέψει να επιστρέψει στην πατρίδα του και να χτίσει ένα σπίτι για την οικογένειά του. Ο άλλος, με όρους φιλοσοφίας και γραφής, «χρησιμοποιεί» τον συγκάτοικό του ως αντικείμενο μελέτης για το βιβλίο που θέλει να γράψει και πρεσβεύει την απελευθέρωση από κάθε είδους πνευματική ή υλική σκλαβιά. Δύο εντελώς διαφορετικές κοσμοθεωρίες συγκρούονται και η ψευδαίσθηση για ένα «ευτυχισμένο τέλος» σιγά σιγά ξεθωριάζει.

Όντας ο ίδιος αυτοεξόριστος και μετανάστης, ο Πολωνός δραματουργός, συγγραφέας και σκιτσογράφος Σλάβομιρ Μρόζεκ, ξεδιπλώνει, μέσα από το πάντα επίκαιρό του έργο, τους φόβους, τις αγωνίες και τα αδιέξοδα μιας τεράστιας ομάδας ανθρώπων που διεκδικούν το μεγάλο όνειρο: να ζήσουν ελεύθεροι.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** _Στέλιος Καυκαρίδης  
**Σκηνικά**_/**Κοστούμια**: Άντης Παρτζίλης  
**_Μουσική Επένδυση:_** Μαριάννα Καυκαρίδου  
**_Σχεδιασμός Φωτισμού:_** Βικέντιος Χριστιανίδης  
**_Βοηθός Σκηνοθέτη:_** Κώστας Καντζηλιέρης  
**_Βοηθός Σκηνογράφου:_** Μόνικα Χατζηβασιλείου  
**_Φωτογραφίες:_** Αντρέι Κρουπά  
**_Σχεδιασμός Αφίσας:_** Αντρέας Κωνσταντινίδης  
**_Τrailer παράστασης:_** Γιώργος Σπυρής  
**_Κατασκευή Σκηνικού:_** Γιώργος Χριστιανόπουλος

**_Παίζουν οι ηθοποιοί:_ Σπύρος Γεωργίου, Βασίλης Μιχαήλ**

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Παράσταση:_** Σάββατο 9 Μαρτίου 2022

**_Ώρα έναρξης_**_:_ 8:00 μ.μ

**_Τοποθεσία_**_:_ [Δημοτικό Θέατρο Αγίας Νάπας](https://www.google.com/maps/place/%CE%91%CE%B3%CE%AF%CE%B1%CF%82+%CE%9C%CE%B1%CF%8D%CF%81%CE%B7%CF%82+25,+Ayia+Napa,+Cyprus/@34.9896415,33.9924923,17z/data=!3m1!4b1!4m5!3m4!1s0x14dfc56c8c870c1b:0xe35e9b5cd233014f!8m2!3d34.989641!4d33.994681 "Δημοτικό Θέατρο Αγίας Νάπας")

**ΕΙΣΟΔΟΣ ΕΛΕΥΘΕΡΗ**
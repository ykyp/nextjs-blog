---
title: ΕΛΜΕΡ Ο ΠΑΡΔΑΛΟΣ ΕΛΕΦΑΝΤΑΣ
startDate: 2022-03-25
endDate: 2022-04-03
city: Nicosia, Larnaca, Pafos, Limassol
event_image: "/images/uploads/elmer_press_1.jpeg"
cover_image: ''
category: Children
gallery_1: "/images/uploads/f_kufhddsl2.jpeg"
gallery_2: ''
gallery_3: ''
extended: false
critic_p: ''
critic_link: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> Κι αν όλοι μας δεν μοιάζουμε
>
> Είναι για να ταιριάζουμε
>
> Ο καθένας διαφορετικός!

Η θεατρική διασκευή του Έλμερ του Παρδαλού Ελέφαντα είναι εμπνευσμένη από τα παιδικά βιβλία του Ντέιβιντ Μακ Κι, σε έκδοση της Andersen Press (από το 1989) και περιέχει όλα τα εκπαιδευτικά νοήματα σύμφωνα με τις αξίες που εκπροσωπεί ο Έλμερ. Η παράσταση είναι η Ελληνική προσέγγιση των χαρακτήρων των βιβλίων με πρωτότυπο σενάριο, στίχους, μουσική, σκηνικά, τρισδιάστατες κούκλες και κοστούμια.

Σε μια αγέλη ελεφάντων όλοι είναι διαφορετικοί. Άλλος είναι ψηλός κι άλλος πιο κοντός. Άλλος είναι μεγαλόσωμος και άλλος μικροκαμωμένος. Όλοι είναι διαφορετικοί μα έχουν το ίδιο χρώμα, γκρι.

Εκτός από έναν...τον Έλμερ! Ο Ελμερ δεν είναι γκρι, είναι πολύχρωμος! Είναι ένας πολύχρωμος ελέφαντας που με τα αστεία του και τα παιχνίδια του καταφέρνει και κάνει όλους τους φίλους του χαρούμενους.

​Οι ελέφαντες απολαμβάνουν ένα πρωϊνό στη δροσιά της ζούγκλας. Ξαφνικά, μία δυνατή βροχή ξεκινάει! Οι ελέφαντες δεν πτοούνται, χαίρονται περισσότερο, κι ευχαριστιούνται τη δροσιά της βροχής. Μα, τι συμβαίνει; Ένας ελέφαντας «ξεβάφει». Είναι ο Έλμερ! Ο Ελμερ είχε βαφτεί γκρι, για να μην ξεχωρίζει από τους άλλους ελέφαντες... Γιατί ο Έλμερ απέκρυψε τη μοναδικότητα των χρωμάτων του;

Η βροχή σύντομα θα σταματήσει. Το ουράνιο τόξο θα ξεπροβάλλει. Ωωω! Κάτι τρομερό συμβαίνει. Το ουράνιο τόξο έχει χάσει τα χρώματά του... Είναι πλέον γκρι... Οι ελέφαντες το κοιτάνε σαστισμένοι και ανήσυχοι. Ο Ελμερ παίρνει την πρωτοβουλία: «Θα πάμε να βρούμε την αρχή του ουράνιου τόξου και θα του δώσω εγώ τα χρώματά μου. Έτσι, θα ξαναγίνει πολύχρωμο!». Μαζί του, ο ξάδελφος Γουίλι, συμφωνεί να τον ακολουθήσει μέχρι την άκρη της ζούγκλας. Η περιπέτειά μας ξεκινάει!

Στο δρόμο τους θα συναντήσουν τα τρομαγμένα μπλε πουλιά και τους βάτραχους της λίμνης. Είναι φοβισμένα από το τέρας Μπλε Μπλε που βρυχάται. Γιατί, όμως, φοβούνται χωρίς να το έχουν γνωρίσει; Μήπως δεν είναι τόσο τρομακτικό όσο ακούγεται; Στη συνέχεια, θα βοηθήσουν το Λιοντάρι, που αν και βασιλιάς της ζούγκλας, είναι τρομοκρατημένο και κρύβεται από τους κυνηγούς που το ψάχνουν. Τι θα σκαρφιστούν όλοι μαζί για να διώξουν τους κυνηγούς μια για πάντα; Λίγο παρακάτω, ο Έλμερ κι ο Γουίλι, θα γνωρίσουν και θα γίνουν αχώριστοι φίλοι με τη Ρόζα, την μικρή ελεφαντίνα, που έχει χαθεί από το κοπάδι της. Όλοι μαζί θα συνεχίσουν προς την άκρη της ζούγκλας. Μετέπειτα, συναντούν τις σκανδαλιάρικες μαϊμούδες που κοροϊδεύουν και παραπλανούν τους περαστικούς. Είναι ανήσυχες από τους «μετανάστες» ιπποπόταμους που έχουν φύγει από τον τόπο τους κι έχουν εγκατασταθεί σε νέο σημείο στο ποτάμι. Μήπως οι ιπποπόταμοι θα φανούν χρήσιμοι και θα τους βοηθήσουν τελικά;

Μετά από όλες τις περιπέτειες, θα φτάσουν στον κόκκινο βράχο, το τελευταίο εμπόδιο πριν την αρχή του ουράνιου τόξου. Εκεί, όλοι μαζί, με κριτική σκέψη και ομαδικό πνεύμα, θα προσπαθήσουν να υπερβούν και την τελευταία δυσκολία για να πετύχουν το στόχο τους!

Είναι τόσο κοντά ο Έλμερ στο να δώσει πάλι τα χρώματά του στο ουράνιο τόξο. Τι θα γίνει; Θα τα καταφέρουν τελικά ο Έλμερ κι οι φίλοι του; Προσπάθησαν τόσο πολύ, και είναι βέβαιο ότι ακόμα κι αν δεν τα καταφέρουν, θα έχουν κερδίσει τόσα από αυτήν τη γεμάτη περιπέτεια ημέρα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενα και Στίχοι:_** Παύλος Μητσόπουλος  
**_Σκηνοθεσία:_** Ιωάννα Γεωργαντά  
**_Βοηθός:_** Ανδριάνα Νίκλη  
**_Σκηνογραφία & Κατασκευή Σκηνικών:_** Μαγδαληνή Σίγα  
**_Μουσική:_** Μάριος Αποστολακούλης  
**_Φωνητική διδασκαλία:_** Στελλίνα Βογιατζή  
**_Κοστούμια:_** Δήμητρα Γιοβάνη  
**_Σχεδιασμός-Επιμέλεια κούκλας:_** Δήμητρα Γιοβάνη  
**_Κατασκευαστική ομάδα κούκλας:_** Δήμητρα Γιοβάνη, Λίζα Ψωμιάδου, Χαρά Αργυρούδη  
**_Φωτισμός:_** Τρύφωνας Κεχαγιάς  
**_Video / Φωτογραφίες:_** Παναγιώτης Πέτρου  
**_Σχεδιασμός Γραφικών:_** Κλέον Ζησιμόπουλος  
**_Παραγωγή:_** Underdog Entertainment (www.underdogent.com)

**_Παίζουν και τραγουδούν:_** Μιχάλης Μαντάς, Άννα Παρασίδου, Ιφιγένεια Σταμπουλή, Στέφανος Τσαβές.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνίες παραστάσεων και Ώρα έναρξης:_** 

Παρασκευή 25 Μαρτίου στις 15:00 και 17:00  
Κυριακή 27 Μαρτίου στις 11:00, 15:00 και 17:00   
Παρασκευή 1 Απριλίου στις 11:00, 15:00 και 17:00

**_Τοποθεσία:_** [Κινηματοθέατρο Παλλάς](https://www.google.com/maps/place/Pallas+Theater/@35.1732295,33.3551574,17z/data=!3m1!4b1!4m5!3m4!1s0x14de17502ddb6def:0xf9034fe4278c3e69!8m2!3d35.1732295!4d33.3573461 "Παλλάς")

***

**ΛΑΡΝΑΚΑ**

**_Ημερομηνίες παραστάσεων και Ώρα έναρξης:_** Σάββατο 26 Μαρτίου στις 15:00 και 17:00

**_Τοποθεσία:_** [Δημοτικό Θέατρο Γ. Λυκούργος](https://www.google.com/maps/place/%CE%94%CE%B7%CE%BC%CE%BF%CF%84%CE%B9%CE%BA%CE%BF+%CE%98%CE%B5%CE%B1%CF%84%CF%81%CE%BF+%CE%9B%CE%B1%CF%81%CE%BD%CE%B1%CE%BA%CE%B1%CF%82/@34.9160535,33.6242074,17z/data=!3m1!4b1!4m5!3m4!1s0x14e08357d0583743:0x9596f1dd1e03bce6!8m2!3d34.9160535!4d33.6263961 "Δημοτικό Θέατρο Λάρνακας")

***

**ΠΑΦΟΣ**

**_Ημερομηνίες παραστάσεων και Ώρα έναρξης:_** Σάββατο 2 Απριλίου στις 15:00 και 17:00

**_Τοποθεσία:_** [Μαρκίδειο Θέατρο](https://www.google.com/maps/place/Markideio+Theatre/@34.7781598,32.4210447,17z/data=!3m1!4b1!4m5!3m4!1s0x14e706f5450bd66d:0x68a598c2c5136439!8m2!3d34.7781101!4d32.4232146 "ΜΑρκίδειο Θέατρο")

***

**ΛΕΜΕΣΟΣ**

**_Ημερομηνίες παραστάσεων και Ώρα έναρξης:_** Κυριακή 3 Απριλίου στις 15:00 και 17:00

**_Τοποθεσία:_** [Παττίχειο Δημοτικό Θέατρο](https://www.google.com/maps/place/%CE%A0%CE%B1%CF%84%CF%84%CE%B9%CF%87%CE%B5%CE%AF%CE%BF+%CE%94%CE%B7%CE%BC%CE%BF%CF%84%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF/@34.6808931,33.0414947,17z/data=!3m1!4b1!4m5!3m4!1s0x14e7330e3a40b37f:0xa33ce6e4d7f4bc8!8m2!3d34.6808931!4d33.0436834 "Παττίχειο Δημοτικό Θέατρο")

Κατάλληλο απο 1 ετών και άνω

***

#### ΕΙΣΙΤΗΡΙΑ

**_Τιμή:_** €15 / €12

Προπώληση εισιτηρίων: Απο την [Soldout ](https://www.soldoutticketbox.com/elmer-o-pardalos-elefantas-2022/?lang=en "Soldout")και όλα τα καταστήματα Στεφανής
---
title: ΠΕΡΙΜΕΝΟΝΤΑΣ ΤΟΝ ΓΚΟΝΤΟ
startDate: 2022-02-12
endDate: 2022-02-27
city: NIcosia
event_image: "/images/uploads/screenshot-2022-02-07-at-10-32-49-pm.png"
cover_image: ''
category: Drama, Comedy
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Μετά από μια άκρως επιτυχημένη χρονιά, με σερί sold out παραστάσεις σε όλη την Κύπρο και μετά την ιστορική βράβευση της στο Φεστιβάλ Θεάτρου Μάλτεπε στην Κωνσταντινούπολη, όπου για πρώτη φορά κυπριακό θέατρο βραβεύτηκε στην Τουρκία σε Φεστιβάλ Θεάτρου, λαμβάνοντας το Βραβείο Σκηνοθέτη (Κώστας Σιλβέστρος) και το Βραβείο Α’ ανδρικού Ρόλου (εξ ημισείας στους Izel Seylani και Γιώργος Κυριάκου) , η παραγωγή του έργου «Περιμένοντας τον Γκοντό» του Σάμιουελ Μπέκετ από το Θέατρο ΑντίΛογος, επιστρέφει για περιορισμένο αριθμό παραστάσεων από τις 12 Φεβρουαρίου στη σκηνή του θεάτρου Μασκαρίνι στα Λατσιά.

Το θέατρο ΑντίΛογος, σε συνεργασία με τον σκηνοθέτη Κώστα Σιλβέστρο επιχείρησαν για πρώτη φορά στα κυπριακά θεατρικά δρώμενα, να παρουσιάσουν το εμβληματικό έργο του Σάμιουελ Μπέκετ «Περιμένοντας τον Γκοντό» στην κυπριακή διάλεκτο, ελληνική και τουρκική, και μέσα από αυτό το έργο-σταθμό για την παγκόσμια δραματουργία, οι δύο διάλεκτοι σμίγουν και γίνονται μια. Η έντονη ανάγκη για επικοινωνία των δυο ηρώων, εξοστρακίζει κάθε εμπόδιο στην επικοινωνία τους, ακόμη και αυτό της γλώσσας.

Ο Κώστας Σιλβέστρος πήρε ένα κλασικό έργο και του έδωσε μια άλλη διάσταση. Τοποθέτησε τους δύο ήρωες του έργου στην πράσινη γραμμή στη Λευκωσία και είχε την ευφυή ιδέα να τους ενσαρκώσουν ένας Ελληνοκύπριος και ένας Τουρκοκύπριος, ο ένας να μιλά στα ελληνικά και ο άλλος στα τουρκικά, ο καθένας στη δική του διάλεκτο. Το μόνο που κάνουν είναι να περιμένουν τον Γκοντό, περνούν οι μέρες και οι νύχτες κι εκείνοι περιμένουν. Μπροστά στον θεατή ξεδιπλώνεται το θέατρο του παραλόγου όπως ακριβώς το ζούμε και στην Κύπρο τόσα χρόνια. Δεν υπάρχει τίποτα πολιτικό στο έργο, κανένας πολιτικός διάλογος, ωστόσο το έργο από μόνο του είναι ένα τεράστιο πολιτικό μήνυμα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σύλληψη- Σκηνοθεσία- Διασκευή:_** Κώστας Σιλβέστρος  
**_Σκηνογράφος- Ενδυματολόγος:_** Θέλμα Κασουλίδου  
**_Ηχητικό τοπίο:_** Αντώνης Αντωνίου  
**_Σχεδιασμός Φωτισμού:_** Κούλης Σιαμπτάνης

**_Ερμηνεύουν:_** Izel Seylani, Γιώργος Κυριάκου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Παραστάσεις:_** Σάββατο και Κυριακή

**_Ώρα:_** Σάββατο 8:00 το βράδυ και Κυριακή 7:00 το βράδυ

**Τοποθεσία:** [Θέατρο Μασκαρίνι](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%9C%CE%B1%CF%83%CE%BA%CE%B1%CF%81%CE%AF%CE%BD%CE%B9/@35.1187672,33.3764588,17z/data=!4m12!1m6!3m5!1s0x14de190879b8036b:0xa61c1fbebbf53da8!2zzpjOrc6xz4TPgc6_IM6czrHPg866zrHPgc6vzr3OuQ!8m2!3d35.1187628!4d33.3786475!3m4!1s0x14de190879b8036b:0xa61c1fbebbf53da8!8m2!3d35.1187628!4d33.3786475)

***

#### ΕΙΣΙΤΗΡΙΑ

**_Τιμή:_** €13 | €10  
\-Από την ιστοσελίδα [Soldout tickets](https://www.soldoutticketbox.com/perimenontas-ton-godot-maskarini-2022/?lang=en) και στα καταστήματα Stephanis

\-Για πληροφορίες και κρατήσεις: 70007721 / 99 251331
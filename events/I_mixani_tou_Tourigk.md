---
title: η μηχανη του τουρινγκ
city: Nicosia
startDate: '2023-05-18T21:00:00.000Z'
endDate: '2023-05-19T21:00:00.000Z'
nicosia_dates: '2023-05-19, 2023-05-20'
event_image: >-
  https://assets.tina.io/de22fc98-b2e9-4a98-88ab-db440eef3dc1/I mixani tou
  Touringk.jpg
category: drama
theatres:
  - name: theatres/dimotiko-theatro-leukosias.md
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Διεθνές Φεστιβάλ Λευκωσίας παρουσιάζει την εισπρακτική και καλλιτεχνική επιτυχία από την Ελλάδα, με την ιδιοφυή ερμηνεία του Ορφέα Αυγουστίδη στον ρόλο του Άλαν Τούρινγκ (Θεατρικά Βραβεία Κοινού Αθηνοράματος 2022, Βραβείο Ανδρικού Ρόλου, 1ο βραβείο), σε διασκευή και σκηνοθεσία Οδυσσέα Παπασπηλιόπουλου. Μετά από 200 sold out παραστάσεις και περισσότερους από 63.000 θεατές σε Αθήνα και Θεσσαλονίκη, η παράσταση κλείνει τον κύκλο παραστάσεων της στο Δημοτικό Θέατρο Λευκωσίας.

ΥΠΟΘΕΣΗ

Ο συγγραφέας γράφει ένα έργο για την συναρπαστική ιστορία του Άλαν Τούρινγκ, του μαθηματικού που κατάφερε να σπάσει τον κώδικα Enigma των Ναζί στη διάρκεια του Β’ Παγκοσμίου Πολέμου και έπειτα καταδικάστηκε για την ομοφυλοφιλία του.  Η συμβολή του στην συντριπτική ήττα των Ναζί αλλά και η συμβολή του στην επιστήμη των υπολογιστών και της τεχνητής νοημοσύνης έμεινε κρυφή, λόγω της ομοφυλοφιλίας του, της διαπόμπευσης και της αυτοκτονίας του, μέχρι το 2013 που η βασίλισσα Ελισάβετ αναγνώρισε επίσημα τις υπηρεσίες του. 

O Τούρινγκ υπήρξε αδάμαστο πνεύμα, πολύ μπροστά από την εποχή του, εχθρός του πουριτανισμού της σκέψης, ταγμένος στο όραμά του και αποκλεισμένος από κάθε κοινωνική νόρμα. Μια μαθηματική ιδιοφυία, ένας «ήρωας» πολέμου αλλά πάνω από όλα ο υπερασπιστής της ανθρώπινης φαντασίας και μοναδικότητας. Η απόδειξη πως η ανθρώπινη ψυχή είναι ικανή να ξεπερνάει κάθε όριο, κάθε κοινωνικό παρεμβατισμό, κάθε στερεότυπο, κάθε αναστολή.

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Θεατρικός συγγραφέας: Benoît Solès
Σκηνοθεσία - Διασκευή: Οδυσσέας Παπασπηλιόπουλος
Μετάφραση: Αντώνης Γαλέος
Σκηνικά - Κοστούμια: Όλγα Μπρούμα
Φωτισμοί: Νίκος Βλασόπουλος
Μουσική: Μαρίζα Ρίζου
Βοηθός Σκηνοθέτη: Θάλεια Γρίβα
Φωτογραφίες: Ελίνα Γιουνανλή
Trailers: Άκης Πολύζος
Υπεύθυνος επικοινωνίας: Αντώνης Κοκολάκης 
Διεύθυνση παραγωγής: Χρηστίνα Νιάρου

Στον ρόλο του Άλαν Τούρινγκ ο Ορφέας Αυγουστίδης

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνίες: Παρασκευή 19 Μαϊου | Σάββατο 20 Μαϊου

Ώρα έναρξης: 20:30

Τοποθεσία: [Δημοτικό Θέατρο Λευκωσίας](?#map)

#### ΕΙΣΙΤΗΡΙΑ

Τιμές: 

* ΖΩΝΗ A: €25 / €20 (μειωμένο)
* ΖΩΝΗ B: €20 / €16 (μειωμένο)
* ΖΩΝΗ Γ: €15 / €12(μειωμένο)
* ΖΩΝΗ Δ: €10
* Δικαιούχοι μειωμένων εισιτηρίων: Μαθητές,στρατιώτες,φοιτητές,συνταξιούχοι,πολύτεκνοι,ηθοποιοί, AMEA με παρουσίαση σχετικής ταυτότητας.

Προπώληση: Μέσω της ιστοσελίδας [Soldout ](https://www.soldoutticketbox.com/the-turing-machine-nicosia-may-2023/?lang=el)και σε όλα τα καταστήματα Stephanis












---
title: ΑΝΤΙΓΟΝΗ
category: tragedy
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ισμήνη: Μόνο με τον θάνατο μου μπορώ ποτέ να τη φτάσω

Το Θέατρο Σκάλα παρουσιάζει σε Παγκύπρια πρώτη το θεατρικό έργο «ΑΝΤΙΓΟΝΗ μετά τον Σοφοκλή» της Λούλου Ράτσκα, σε σκηνοθεσία Μαρίας Βαρνακκίδου.

Πρόκειται για μια τολμηρή ελεύθερη εκδοχή της Λούλου Ράτσκα στην αρχαία τραγωδία του Σοφοκλή. Η συγγραφέας, κάνοντας μια πλήρη επανεξέταση του μύθου, δείχνει πώς θα ήταν η Αντιγόνη και η Ισμήνη αν μπορούσαν να ζήσουν σαν κανονικοί άνθρωποι που θέλουν να πάνε σε ένα μπαρ, να γνωρίσουν άντρες, να ερωτευτούν. Η Ράτσκα συγκεντρώνεται μόνο στους δύο αυτούς χαρακτήρες και ανιχνεύει τα όρια της τραγωδίας στην σημερινή εποχή όπου και τοποθετεί τη δράση.  

Παράλληλα, θέτει στο επίκεντρο όχι μόνο την καταδικασμένη, επαναστάτρια Αντιγόνη, αλλά και την στωική της αδελφή Ισμήνη. Κυρίαρχα στοιχεία είναι τόσο τα κίνητρα της Αντιγόνης όσο και ο αγώνας της Ισμήνης να καταλάβει και να αποδεχτεί τις πράξεις της αδερφής της. Η Ισμήνη παίρνει κεντρική θέση στην πλοκή και μέσα από την ιστορία της βλέπουμε πώς βιώνει την απώλεια της αγαπημένης της αδελφής.

Πρόκειται για μια site specific παράσταση στο Οθωμανικό Χαμάμ της Λάρνακας (απέναντι από το τέμενος Τούζλα) στην περιοχή του Αγίου Ιωάννη. Λόγω της ιδιαιτερότητας του αρχαιολογικού χώρου, για πρόσβαση σε άτομα ΑμεΑ, παρακαλούμε ενημερώστε εκ των προτέρων την παραγωγή.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Συγγραφέας: Λούλου Ράτσκα

Σκηνοθεσία: Μαρία Βαρνακκίδου

Μετάφραση: Μάριος Κωνσταντίνου

Δραματουργία: Κύρος Παπαβασιλείου

Σκηνική Επιμέλεια - Κοστούμια: Κωνσταντίνα Ανδρέου

Σχεδιασμός Φωτισμού: Βασίλης Πετεινάρης

Κίνηση: Αριάνα Μαρκουλίδου

Σχεδιασμός Ήχου: Πάνος Μπάρτζης

Παίζουν: Λουκία Πιερίδου, Πέννυ Φοινίρη

***

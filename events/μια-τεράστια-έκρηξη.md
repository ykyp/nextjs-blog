---
title: Μια τεράστια έκρηξη
startDate: 2022-02-18
endDate: 2022-03-05
city: Nicosia, Limassol
event_image: "/images/uploads/dsc_0378.jpg"
cover_image: ''
category: Comedy
gallery_1: "/images/uploads/dsc_0202.jpg"
gallery_2: "/images/uploads/dsc_0367.jpg"
gallery_3: "/images/uploads/dsc_0421.jpg"

---
#### ΛΙΓΑ ΛΟΓΙΑ ΓΙΑ ΤΟ ΕΡΓΟ

Η ΕΘΑΛ ανεβάζει το έργο "Μια τεράστια έκρηξη" σε σκηνοθεσία Μαρίνας Βρόντης. Μια σύγχρονη ελληνική κωμωδία, ένα κείμενο που διακωμωδεί τα ήθη, καυτηριάζει κι αναπαριστά το βαθύ σοκ… την «τεράστια έκρηξη» του περάσματος από την παιδική ηλικία στην ενηλικίωση.

Το έργο διαπραγματεύεται το αιώνιο τραύμα της ενηλικίωσης και αφορά κυρίως τους νέους, που ψάχνουν τι θα απογίνουν και αν μεγαλώνουν σωστά και όπως τους επιβάλλει η κοινωνία. Πολλά νέα παιδιά προσπαθώντας να εκπληρώσουν επιθυμίες των γονιών τους και της κοινωνίας, καταλήγουν σε λάθος επιλογές και σε μια βιαστική ενηλικίωση με αποτέλεσμα να ζουν τις ζωές που ονειρεύτηκαν κάποιοι άλλοι και να καταλήγουν δυστυχείς. Απευθύνεται όμως και σε άτομα που έχουν ήδη ζήσει την «τεράστια έκρηξη», θυμίζοντας τις μικρές και μεγάλες «μάχες» της διαδρομής. Με βασικό εργαλείο το χιούμορ, το έργο είναι ένα εγχειρίδιο για το πώς να βρεις το δρόμο.

Στο έργο, ο μικρός Γιώργος είναι ο εκλεκτός, ο ήρωας που θα σώσει το σύμπαν ή έτσι ονειρεύεται τουλάχιστον, παρακολουθώντας τον «Πόλεμο των Άστρων» στη τηλεόραση του πατρικού του σπιτιού, διαβάζοντας κόμικς και παίζοντας με action figures. Προστατευμένος από γονείς που αρνούνται να παίξουν το ρόλο του κακού αγγελιαφόρου και να τον ενημερώσουν σε τι κόσμο ήρθε, φαντάζεται το μέλλον του γεμάτο αστρικά ταξίδια, ηρωικές πράξεις, πνευματικούς δασκάλους και μαχητικές πριγκίπισσες.

Στην πραγματικότητα, ο Γιώργος, καθώς ενηλικιώνεται και διαβαίνει το κατώφλι του σπιτιού του προς τον πραγματικό κόσμο, έχει να αντιμετωπίσει άλλου είδους κινδύνους: προδοσίες από φίλους και κορίτσια, μια μίζερη μικροαστική ζωή, την πίεση από τους καθηγητές στη Σχολή μα πάνω από όλα τη μοναξιά της ύπαρξης. Τα “χαστούκια” διαδέχονται το ένα το άλλο και ο ήρωας μας βουλιάζει στην κατάθλιψη…

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Μαρίνα Βρόντη  
**_Βοηθός σκηνοθέτη:_** Θεοδώρα Βήχα   
**_Σκηνικά/κοστούμια:_** Γιώργος Γιάννου  
**_Μουσική σύνθεση / επιμέλεια:_** Στέλλα Βοσκαρίδου  
**_Κίνηση:_** Χλόη Μελίδου  
**_Σχεδιασμός φωτισμού:_** Βασίλης Πετεινάρης  
**_Φωτογραφίες:_** Γιώργος Γιάννου

**_Ηθοποιοι:_** Βασίλης Χαραλάμπους, Σοφία Καλλή και Μυρτώ Κουγιάλη

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΜΕΣΟΣ**

**_Πρεμιέρα: _**18 Φεβρουαρίου 2022

**_Παραστάσεις: _**19, 20, 22, 25, 26 και 27 Φεβρουαρίου 2022

**_Ώρα έναρξης:_** 20:30 εκτός Κυριακής που ξεκινάει στις 18:30

**_Τοποθεσία:_** [Θέατρο ΕΘΑΛ](https://www.google.com/maps/place/ETHAL/@34.6683736,33.0234836,17z/data=!3m1!4b1!4m5!3m4!1s0x14e73250f693fa5d:0xc7a10b3d8618708b!8m2!3d34.6683736!4d33.0256723 "https://www.google.com/maps/place/ETHAL/@34.6683736,33.0234836,17z/data=!3m1!4b1!4m5!3m4!1s0x14e73250f693fa5d:0xc7a10b3d8618708b!8m2!3d34.6683736!4d33.0256723")

**ΛΕΥΚΩΣΙΑ**

**_Παραστάσεις: _**2, 3, 4 και 5 Μαρτίου 2022

**_Ώρα έναρξης:_** 20:30

**_Τοποθεσία:_** [Θέατρο Δέντρο](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%94%CE%AD%CE%BD%CF%84%CF%81%CE%BF/@35.1778415,33.3892814,17z/data=!3m1!4b1!4m5!3m4!1s0x14de170b08c2c23f:0x17cd0ebf63c7196d!8m2!3d35.1778415!4d33.3914701 "https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%94%CE%AD%CE%BD%CF%84%CF%81%CE%BF/@35.1778415,33.3892814,17z/data=!3m1!4b1!4m5!3m4!1s0x14de170b08c2c23f:0x17cd0ebf63c7196d!8m2!3d35.1778415!4d33.3914701")

***

#### ΕΙΣΙΤΗΡΙΑ

**_Τιμή εισιτηρίων:_** €15 / €12

**Προπώληση εισιτηρίων**: [Soldout tickets](https://www.soldoutticketbox.com/el/home "https://www.soldoutticketbox.com/el/home") και σε όλα τα καταστήματα Στεφανής

**_Πληροφορίες:_** 25 877827

Η παράσταση είναι κατάλληλη για άνω των 16 ετών.
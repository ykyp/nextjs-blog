---
title: ΑΛΕΠΟΥΔΕΣ
city: nicosia
startDate: 2024-03-07T22:00:00.000Z
endDate: 2024-04-07T21:00:00.000Z
nicosia_dates: >-
  2024-03-8,2024-03-9,2024-03-10,2024-03-14,2024-03-15,2024-03-22,2024-03-23,2024-03-24,2024-03-29,2024-03-30,2024-03-31,2024-04-5,2024-04-6,2024-04-7,2024-04-8
limassol_dates: ''
category: comedy
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

«Αλεπούδες», της Dawn King
Το έργο βραβεύτηκε στον διαγωνισμό θεατρικής γραφής «Papatango New Writing” και
έκανε πρεμιέρα στο Λονδίνο το 2011.
Πρόκειται για ένα καθηλωτικό έργο, με υπαινικτικό χιούμορ, που παίζει με τις
παράνοιες μας - πραγματικές η φανταστικές. Σε ένα κόσμο στον οποίο ο
καταιγισμός πληροφοριών φτάνει σε μας αφιλτράριστος, οι ψευδείς ειδήσεις και οι
θεωρίες συνομωσίας παραμορφώνουν την καθημερινότητα μας.
Το έργο θεωρήθηκε προφητικό αφού γράφτηκε πριν από τα τραγελαφικά γεγονότα που
έζησαν οι Άγγλοι πολίτες,
σχετικά με το Brexit, την έλλειψη τροφίμων και την συσσώρευση αποθεμάτων στα
σπίτια τους.
Η δράση λαμβάνει χώρα σε μια ζοφερή εποχή, όπου η ανθρωπότητα μαστίζεται από
λιμό, οι σοδιές καταστρέφονται από πλημμύρες, ενώ παράλληλα ταλανίζεται από την
απειλή του κόκκινου θηρίου (των Αλεπούδων). Εντεταλμένοι του κράτους στέλνουν
τον νεαρό Ουίλιαμ Μπλορ, επίλεκτο ανιχνευτή αλεπούδων, στο κτήμα της
οικογένειας Κόβι, που πενθεί τον πρόσφατο θάνατο του γιου τους, για να
ερευνήσει την αιτία που οι οικογένεια δεν εκπλήρωσε τους στόχους της.
Σε ένα περιβάλλον που μαστίζεται από φόβο και καχυποψία, όπου η λέξη
«αλεπούδες» δεν προφέρεται με ευκολία, η προδοσία γίνεται συνώνυμη της
επιβίωσης. Η παρουσία του Μπλορ στο σπίτι των Κόβι, γκρεμίζει σαν τραπουλόχαρτα
τις ευαίσθητες ισορροπίες όλων. Ακόμα κι αυτές του ιδίου του επίλεκτου
ανιχνευτή, που έρχεται αντιμέτωπος με τον ανθρώπινο πόνο, τον πόθο και την
πίστη του.
Το έργο, αν και είναι σκοτεινό, δεν στερείται το βρετανικό χιούμορ, που
καυτηριάζει την δικτατορική εξουσία, τις
κοινωνικές προκαταλήψεις και ιδεοληψίες, το κυνήγι μαγισσών, την θρησκοληψία,
την καταστροφή του
περιβάλλοντος ως μέσο εκφοβισμού και εργαλείο ελέγχου της ανθρωπότητας.


Κατά την διάρκεια της παράστασης χρησιμοποιείται στρομποσκοπικό εφέ.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Μετάφραση: Γιώργος Χατζηνικολάου,
Σκηνοθεσία / Κοστούμια: Ευαγγελία Ονουφρίου

Σκηνικά: Κώστας Κωνσταντίνου,Ευαγγελία Ονουφρίου

Μουσική: Μάριος Χριστοφόρου

Φωτιστικός σχεδιασμός και εκτέλεση: Μιχάλης Πατσιάς

Βοηθός σκηνοθέτη: Λουκία Πική

Μακιγιάζ: Άντρη Τσελεπή

Ειδικές αποστολές: Νικόλας Δημητρίου, Άντρη Τσελεπή

Ηθοποιοί: Νάγια Αναστασιάδου,Κώστας Κωνσταντίνου, Εύα Μιλτιάδου, Σταύρος Πέτρου
Σχεδιασμός αφίσας: Ξένια Πέτσα
Φωτογράφηση/ trailer: Χρίστος Τσεκούρας
Προώθηση: Χρυστάλλα Αντωνίου Καϊάφα

***

####  ΠΛΗΡΟΦΟΡΙΕΣ ΠΑΡΑΣΤΑΣΗΣ

Ημερομηνία πρεμιέρας: 8/3/2024
Παραστάσεις : 8, 9, 10, 14, 15, 22, 23, 24, 29, 30, 31 Μαρτίου 2024 και 5, 6,
7, 8 Απριλίου 2024


Ώρα έναρξης: 20:30


Χώρος: [Θέατρο WhereHaus612](https://www.google.com/maps/place/WhereHaus+612/@35.1776104,33.3869791,17z/data=!3m1!4b1!4m6!3m5!1s0x14de170bc4982f01:0x9c24df07f8f1017d!8m2!3d35.177606!4d33.389554!16s%2Fg%2F11r9blzdp?entry=ttu), Μιχαήλ Κουσουλίδη 5, Παλλουριώτισσα.

Κάθε Παρασκευή και Κυριακή 7 Απριλίου, μετά το τέλος των παραστάσεων ακολουθεί ανοικτή συζήτηση με ειδικούς για ζητήματα που εγείρει το έργο και η συγγραφέας.
• Τάσος Νικολακέας, Ψυχολόγος / Συστημικός Οικογενειακός ψυχοθεραπευτής, EMDR
Τραυματοθεραπεία, Συμβουλευτική πένθους / Απώλειας. Θέμα: Διαχείριση πένθους
και Απώλειας.
• Γιώργος Πέτρου, Κοινωνιολόγος. Θέμα: Προπαγάνδα, Κατάχρηση εξουσίας, Θεωρίες
συνομωσίας.
• Ευγενία Βεργίνα, Εργασιακή ψυχολόγος, «Transformation life and career coach».
Θέμα: Δυναμισμός, ανάληψη ευθυνών γένους θηλυκού.
• Ντία Γεωργάκη, Ψυχολόγος, Συστημική –οικογενειακή ψυχοθεραπεύτρια. Θέμα:
Οικολογία, κλιματική αλλαγή και οικολογικό άγχος.
• Πέρσα Κορφιάτη, Ειδική εγγεγραμμένη Ψυχολόγος. Θέμα: Ψευδής ειδήσεις, θεωρίες
συνομωσίας.

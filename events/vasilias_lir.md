---
title: ΒΑΣΙΛΙΑΣ ΛΗΡ
startDate: 2021-11-19
endDate: 2022-01-16
city: Nicosia, Larnaca, Limassol, Pafos
event_image: "/images/uploads/lir2.png"
category: Historical, Tragedy

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ένα από τα δημοφιλέστερα δημιουργήματα του ελισαβετιανού δραματουργού, μια ποιητική σύνθεση για τον κατήφορο ενός βασιλιά, ανεβαίνει στην Κεντρική Σκηνή του ΘΟΚ, σε σκηνοθεσία του σημαντικού Λιθουανού σκηνοθέτη Τσέζαρις Γκραουζίνις.

Ο Βασιλιάς Ληρ εκθέτει το εύρος και το βάθος της ανθρώπινης εμπειρίας μέσα από ένα απλό οικογενειακό σχήμα. Ένας πατέρας αποφασίζει να μοιράσει το βασίλειό του στις τρεις κόρες του, θέτοντας ως μοναδικό προαπαιτούμενο την αγάπη και την αφοσίωσή τους. Προδομένος και τυφλωμένος από την ίδια του τη μεγαλομανία, παραδέρνει ταπεινωμένος, στα όρια της παραφροσύνης, και πασχίζει να λυτρωθεί. Μια τραγωδία για την ερημιά της ανθρώπινης ψυχής, τη φύση της εξουσίας, τις έννοιες της ηθικής και του δικαίου, καθώς και για τον κραταιό ρόλο της αγάπης.

Με όχημα τη νέα μετάφραση του ποιητή Γιώργου Μπλάνα, ο Τσέζαρις Γκραουζίνις προσεγγίζει τη σκληρή ιστορία του Ληρ με ερευνητική διάθεση, προτείνοντας μια σύγχρονη ανασύνθεσή της. Μαζί του μια εξαιρετική ομάδα συντελεστών και ηθοποιών, με τον Βαρνάβα Κυριαζή στον πρωταγωνιστικό ρόλο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθέτης_**: Τσέζαρις Γκραουζίνης  
**_Μετάφραση_**: Γιώργος Μπλάνας  
**_Σκηνικά_** : Κέννυ ΜακΛέλλαν  
**_Κοστούμια_**: Ρέα Ολυμπίου  
**_Μουσική_**: Martynas Bialobžeskis  
**_Κίνηση-Χορογραφία_**: Έλενα Αντωνίου  
**_Σχεδιασμός φωτισμών_**: Γεώργιος Κουκουμάς  
**Βοηθός Σκηνοθέτη**: Χριστόδουλος Ανδρέου  
**_Ηθοποιοί_**: Ηλίας Ανδρέου, Μαρίνα Αργυρίδου, Χάρης Αττώνης, Ανδρέας Βασιλείου, Χάρης Αττώνης, Μάρκος Γέττος, Δημήτρης Γιωρκάτζης, Πέτρος Γιωρκάτζης, Αναστασία Ζαντή,Μιχάλης Καζάκας, Φώτης Καράλης, Βασιλική Κυπραίου, Βαρνάβας Κυριαζής, Γιάννης Μίνως, Βασίλης Χαραλάμπους, Άγγελος Χατζημιχαήλ

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνίες:_** Παρασκευή, Σάββατο και Κυριακή μέχρι τις 9 Ιανουαρίου 2022  
  
Ο Θεατρικός Οργανισμός Κύπρου πληροφορεί το κοινό ότι, λόγω ασθένειας συντελεστή της παραγωγής «Βασιλιάς Ληρ», οι προγραμματισμένες παραστάσεις στη Λευκωσία στις 7, 8 και 9 Ιανουαρίου ακυρώνονται.   
  
Θα δοθούν δύο έκτακτες παραστάσεις το **Σάββατο 15 Ιανουαρίου** και την **Κυριακή 16 Ιανουαρίου** με αγγλικούς και τουρκικούς υπέρτιτλους.  
  
Οι θεατές που επιθυμούν να μεταφέρουν την προκράτηση/προαγορά της θέσης τους για τις έκτακτες παραστάσεις στις 15 και 16 Ιανουαρίου παρακαλούνται να επικοινωνήσουν τηλεφωνικώς με το Ταμείο του Θεάτρου ΘΟΚ στο 77 77 27 17 (Τρίτη-Κυριακή 10:00-13:30 & 16:00-18:00).

Όσοι θεατές επιθυμούν την επιστροφή του αντιτίμου του εισιτηρίου τους παρακαλούνται να αποστείλουν ηλεκτρονικό μήνυμα στο boxoffice@thoc.org.cy ή να επικοινωνήσουν τηλεφωνικώς στο 77 77 27 17.  
  
**_Τοποθεσία_**: ΘΟΚ- Κεντρική Σκηνή «Αίθουσα Εύης Γαβριηλίδης»  
**_Ώρα έναρξης_**: 20:30 εκτός Κυριακής που ξεκινάει στις 18:00  
**_Διάρκεια παράστασης_**: 135 λεπτά

**ΛΕΜΕΣΟΣ**

**_Ημερομηνίες:_** Παρασκευή 14 Ιανουαρίου 2022  
**_Τοποθεσία_**: Θέατρο Ριάλτο  
**_Ώρα έναρξης_**: 20:30  
**_Διάρκεια παράστασης_**: 135 λεπτά

***

#### ΕΙΣΙΤΗΡΙΑ

**_Τιμές εισιτηρίων_**: €15/ €12  
\- Ταμείο Θεάτρου ΘΟΚ τηλ.77772717 (Τρίτη-Κυριακή 10:00-13:30 και 16:00-18:00)  
\- Ηλεκτρονικά απο την ιστοσελίδα του [ΘΟΚ](https://www.thoc.org.cy/event/basilias-lir,4684,229,el,shows "https://www.thoc.org.cy/event/basilias-lir,4684,229,el,shows")

Είσοδος με προσκόμιση safepass.
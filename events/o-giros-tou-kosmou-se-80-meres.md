---
title: Ο ΓΥΡΟΣ ΤΟΥ ΚΟΣΜΟΥ ΣΕ 80 ΜΕΡΕΣ
startDate: 2022-09-10
endDate: 2022-09-11
city: Nicosia, Limassol
event_image: "/images/uploads/Γυρος του κοσμου.jpg"
cover_image: ''
gallery_images:
- "/images/uploads/80-2.jpg"
category: Children
extended: false
critic_link: ''
critic_title: ''
critic_p: ''
theatres:
- theatres/patticheio-dimotiko-theatro-lemesos.md
- theatres/dimotiko-theatro-strovolou.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Chandal Entertainment LTD Cyprus φέρνει στην Κύπρο την παιδική σκηνή του Γιάννη Παπαθανασίου απο την Αθήνα και την εταιρεία παραγωγής DOMINUS να παρουσιάσουν το έργο του Ιούλιου Βέρν που ταξιδεύει πάντα μικρούς και μεγάλους «Ο Γύρος του Κόσμου σε 80 ημέρες» σε

Ο Γιάννης Παπαθανασίου μετά από την παράσταση «Το Όνειρο του Σκιάχτρου» του Ευγένιου Τριβιζά επιστρέφει και σκηνοθετεί το κλασικό αριστούργημα του Ιούλιου Βερν «Ο Γύρος του Κόσμου σε 80 ημέρες» σε μια ευφάνταστή διασκευή, που μας μεταφέρει τις αξίες της πίστης, της επιμονής, της δύναμη της θέλησης, της φιλίας, της ομαδικότητας και μας θυμίζει, ότι πλούσιος τελικά είναι εκείνος που έχει ζήσει εμπειρίες, έχει ταξιδέψει και έχει καταφέρει να αγαπηθεί και να αγαπήσει.

Χαρακτηριστικό της παράστασης είναι ότι παρουσιάζεται σε παιδική σκηνή η πρωτοποριακή και φαντασμαγορική τεχνοτροπία 3D mapping projection, η οποία σχεδιάστηκε, ειδικά και αποκλειστικά για τις ανάγκες του συγκεκριμένου έργου, ούτως ώστε οι θεατές να βιώνουν μια ανεπανάληπτη, αξέχαστη αισθητική εμπειρία!

**Υπόθεση του έργου**

Ο αριστοκράτης, ιδιόρρυθμός και γεμάτος φαεινές ιδέες Φιλέας Φογκ, στοιχηματίζει ολόκληρη την περιουσία του, ότι μπορεί να πραγματοποιήσει το γύρο του κόσμου σε 80 ημέρες. Σε μια εποχή όπου δεν υπήρχαν αεροπλάνα και τα ταχύτερα μέσα μεταφοράς ήταν το ατμόπλοιο και το τρένο. Παρέα με τον πιστό του ακόλουθο, το Γάλλο Πασπαρτού, ξεκινούν μια περιπέτεια με αντίπαλό τους το χρόνο, τα απρόοπτα εμπόδια, αλλά και τον επιθεωρητή Φιξ, που γίνεται η σκιά τους, καθώς τον θεωρεί το βασικό ύποπτο για τη μεγάλη ληστεία της τράπεζας του Λονδίνου. Σταθμός σε αυτό το συναρπαστικό του ταξίδι, θα είναι η συνάντησή του με την Ινδή πριγκίπισσα Αούντα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Γιάννης Παπαθανασίου  
**_Θεατρική Διασκευή:_** Μαρία Στάβαρη  
**_Πρωτότυπη Μουσική-Στίχοι:_** ΑΛΓΙΜΩΤΡΑ  
**_Κινησιολογία:_** Σοφία Μιχαήλ  
**_Κοστούμια:_** Πάνος Θάνος  
**_Δημιουργία projection mapping:_** DegPhilip  
**_Εικονογράφηση αφίσας:_** Αντώνης Θεοδωράκης  
**_Technical mapping equipment:_** VISUALART

**_ΜΟΥΣΙΚΟΙ ΑΛΓΙΜΩΤΡΑ:_** Γιώργος Αντωνόπουλος (ακουστική - ηλεκτρική κιθάρα), Θωμάς Θάνος (ακουστική-ηλεκτρική κιθάρα, τζουράς, πιάνο), Μάνος Βλάχος (κοντραμπάσο), Ελένη Μπαΐλη (νέυ, ακορντεόν), Μανώλης Βιουγιουκαλάκης (βιολί)

**_Πρωταγωνιστούν:_** Ναταλία Δραγούμη, Μέμος Μπεγνής, Γιώργος Αντωνόπουλος, Δανάη Μιχοπούλου, Βαγγέλης Ραφαήλ Καλλίτσογλου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνία:_** Σάββατο 10 Σεπτεμβρίου 2022

**_Ώρα έναρξης:_** Διπλή παράσταση στις 16:00 & 18:30

**_Τοποθεσία:_** [Δημοτικό Θέατρο Στροβόλου](?#map)

***

**ΛΕΜΕΣΟΣ**

**_Ημερομηνία:_** Κυριακή 11 Σεπτεμβρίου 2022

**_Ώρα έναρξης:_** Διπλή παράσταση στις 11:00 & 16:00

**_Τοποθεσία:_** [Παττίχειο Δημοτικό Θεάτρο](?#map)

**_Διάρκεια:_** 80 λεπτά

***

#### ΕΙΣΙΤΗΡΙΑ

Απο την ιστοσελίδα της [Soldout](https://www.soldoutticketbox.com/around-the-world-in-eighty-days-by-jules-verne-sep-2022/?lang=el "Soldout")

**Διερμηνέας νοηματικής γλώσσας:**

H παράσταση των 11:00 την Κυριακή 11 Σεπτεμβρίου στο Παττίχειο Θέατρο Λεμεσού θα συνοδεύεται από Διερμηνέα Νοηματικής Γλώσσας επί σκηνής. Οι σειρές E & F, θέσεις 1-6 θα είναι διαθέσιμες προς αγορά στα €12 από κωφά και βαρήκοα άτομα μαζί με τους συνοδούς τους. Απαραίτητη η προσκόμιση αποδεικτικού στην είσοδο για να ισχύσει το εισιτήριο.

**Φιλανθρωπικό ίδρυμα "Μικροί Ήρωες"**

Μέρος τον καθαρών εσόδων θα δοθεί στο Φίλανθρωπικό Ίδρυμα "Μικροί Ήρωες" μιας και ήρωας στη σκηνή της ζωής, είναι ο κάθε ένας από εμάς! Kανένα παιδί όμως δεν πρέπει να πολεμάει καμία ασθένεια μόνο του, και έτσι θέλοντας να ευαισθητοποιήσουμε τους μικρούς μας θεατές πως μέσα από τον αγώνα και τις πράξεις μας μπορούμε να προσφέρουμε με πολλούς τρόπους στους μικρούς μας φίλους που το έχουν περισσότερη ανάγκη!
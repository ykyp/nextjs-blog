---
title: ΜΗΔΕΙΑ | ΜΠΟΣΤ
startDate: 2022-06-22
endDate: 2022-07-14
city: Nicosia
event_image: "/images/uploads/general-post-02.jpg"
cover_image: ''
gallery_images:
- "/images/uploads/general-post-04.jpg"
- "/images/uploads/general-post-01.jpg"
category: Comedy
extended: false
critic_link: ''
critic_title: ''
critic_p: ''
theatres: []
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Θέατρο Αντίλογος προτείνει για το φετινό καλοκαίρι την καυστική κωμωδία του Μποστ ΜΗΔΕΙΑ, σε σκηνοθεσία του βραβευμένου σκηνοθέτη Κώστα Σιλβέστρου και μπαίνει στην αρένα των καλοκαιρινών θεατρικών παραγωγών με μια φρέσκια πρόταση, που κύριο στόχο έχει, μέσα από την σάτιρα, να καυτηριάσει τα κακώς κείμενα της εποχής μας αλλά και να χαρίσει άφθονο γέλιο, που τόσο πολύ έχουμε όλοι ανάγκη σήμερα.

Το χιούμορ του Μποστ, που ήθελε «οι θεατές περισσότερο να χαμογελάνε και λιγότερο να χαχανίζουν», δημιούργησε μια μοναδική σάτιρα βασισμένη στις πιο τραγικές ιστορίες της αρχαίας δραματουργίας και όπως ο ίδιος αναφέρει: «Πρόκειται για ένα έργο που επικρίνει τους επικριτάς, προβληματίζει τους κριτάς και ελευθερώνει τους θεατάς».

Ο Αντίλογος συνεργάζεται για μια ακόμη φορά με τον εμπνευσμένο νεαρό σκηνοθέτη Κώστα Σιλβέστρο και με βαρύ πυροβολικό τον πολυτάλαντο Βαλεντίνο Κόκκινο να πρωταγωνιστεί ως Μήδεια πλαισιωμένος από ένα θίασο υπέροχων ηθοποιών, ετοιμάζονται να μας χαρίσουν μια εκρηκτική κωμωδία για τη σύγχρονη πραγματικότητά βασισμένη στον σπουδαίο σατιρικό́ λόγο του Μποστ που ασχολήθηκε με τόσο χιούμορ και ευαισθησία με τα πάθη και τα λάθη της σύγχρονης ελληνικής κοινωνίας.

Η Μήδεια, η Αντιγόνη, ο Ιάσονας, μια ψαρού, μια καλόγρια και ένας αλλιώτικος Χορός, συναντιούνται και μετατρέπουν την τραγική ηρωίδα του Ευριπίδη σε μια ξεκαρδιστική, κωμικοτραγική φιγούρα και παράλληλα, με αριστοφανικές μεταφορές και συνεχείς παρερμηνείες, καυτηριάζουν τη νεοελληνική πραγματικότητα. Ο Μπόστ, ξεκίνησε να γράψει ένα έργο βασισμένο στην ομώνυμη τραγωδία του Ευριπίδη και κατέληξε να μιλάει σε δεκαπεντασύλλαβο για μια γυναίκα στυγνή, κακούργα δολοφόνισσα, που έσφαξε τα παιδιά της επειδή ήτανε κάτι παλιόπαιδα που δεν παίρνανε τα γράμματα και δεν θέλανε να δουλέψουν. Σαν να μην της έφταναν όλα αυτά είχε κι έναν άντρα, τον Ιάσωνα, που την κεράτωνε από πάνω με μία καλόγρια!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Κώστας Σιλβέστρος  
**_Μουσική και μουσική διδασκαλία:_** Χριστίνα Αργύρη  
**_Χορογραφία:_** Αλεξία Νικολάου  
**_Σχεδιασμός Φωτισμού:_** Βασίλης Πετεινάρης  
**_Σκηνικά:_** Γιώργος Γιάννου  
**_Κοστούμια:_** Θέλμα Κασουλίδου  
**_Φωτογραφίες:_** Χρίστος Αβρααμίδης  
**_Σχεδιασμός εικαστικού, προωθητικού υλικού:_** Νεόφυτος Αβραάμ

**_Πρωταγωνιστούν:_** Κωνσταντίνος Ανδρονίκου, Βαλεντίνος Κόκκινος, Κλείτος Κωμοδίκης, Χριστίνα Κωνσταντίνου, Βασίλης Παφίτης, Ελένη Σιδερά, Χριστίνα Χριστόφια

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμιέρα:_** Τετάρτη 22 Ιουνίου

**_Τακτικές παραστάσεις:_** Κάθε Τετάρτη και Πέμπτη (εκτός από Τετάρτη 13 Ιουλίου) μέχρι τις 14 Ιουλίου

**_Ώρα έναρξης:_** 21:00

**_Τοποθεσία:_** Ανοικτό Αμφιθέατρο Κεντρικά Πανεπιστημίου Κύπρου (Λεωφόρος Καλλιπόλεως 75, 1678 Λευκωσία)

***

#### ΕΙΣΙΤΗΡΙΑ

**_Τιμή:_** €13 / €10

**_Προπώληση / Κρατήσεις:_** Απο την ιστοσελίδα της [Soldout](https://www.soldoutticketbox.com/easyconsole.cfm/page/category/cat_id/2/ "Soldout"), τα καταστήματα Stephanis και στo τηλέφωνo 99251331
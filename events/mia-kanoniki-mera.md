---
title: ΜΙΑ ΚΑΝΟΝΙΚΗ ΜΕΡΑ
startDate: 2021-12-14
endDate: 2021-12-30
city: Nicosia
event_image: "/images/uploads/mia-kanoniki-mera.jpg"
category: Drama

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Μια κανονική μέρα. Καμιά γιορτή, ούτε έχει γίνει τίποτα συνταρακτικό στον κόσμο. Ο κόσμος είναι τακτοποιημένος. Σσσς. Ησυχία. Τώρα ησυχία. Τίποτα τώρα.

Τι μπορεί να συμβεί μετά την τραγωδία; Ποιες οι επιλογές αυτών που μένουν πίσω; Γιατί αποφασίζει κανείς να ζήσει; Πως γράφεται η αγάπη με πράξεις;

Ο θεατρικός μονόλογος «Μια κανονική μέρα» της Κατερίνας Γιαννάκου βυθίζεται στην ψυχή της συζύγου ενός αυτόχειρα, θύματος της οικονομικής κρίσης. Μαζί της παρακολουθούμε όλα τα στάδια της συνειδητοποίησης της απώλειας: την μετάβαση από την θλίψη στον θυμό και την μεταφορά από την εγκατάλειψη της προσπάθειας για ζωή, στον εντοπισμό της σπουδαιότητάς της. Το αλόγιστο ξόδεμα της ύλης, τώρα με τον χαμό της, χάνει το νόημά του. Η ζωή θεμελιώνεται στα μικρά, στα καθημερινά, στην απλότητα, στην ομορφιά. Αυτό αποτελεί μια υπενθύμιση για την αναγνώριση της δύναμης της κάθε μέρας, που κτίζει αργά, αλλά σταθερά το οικοδόμημα του ιστού των σχέσεων των ανθρώπων μέσα στην κοινωνία.

Κανονικά όλα θα έπρεπε να μένουν ίδια. Οι οικογένειες να έρχονται όλοι μαζί… κι όλοι μαζί να φεύγουν.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Αιμίλιος Χαραλαμπίδης  
**_Σκηνογραφία:_** Σωσάννα Τομάζου  
**_Ενδυματολογία:_** Ελένη Τζιρκαλλή  
**_Σχεδιασμός φωτισμού:_** Καρολίνα Σπύρου  
**_Μουσική σύνθεση και ηχητικό τοπίο:_** Δημήτρης Ζαχαρίου  
**_Σχεδιασμός βιντεοπροβολών_**: Χριστόφορος Λάρκου  
**_Χειριστής φωτισμού επί σκηνής:_** Φερνάντο Μούνζερ  
**_Χειριστής ήχου και βιντεοπροβολών:_** Βασίλης Γεωργίου  
**_Σχεδιασμός αφίσας:_** Νάσια Δημητρίου  
**_Προώθηση/ προβολή:_** Ιωάννα Χριστοδούλου

**_Ηθοποιοί:_** Έλενα Δημητρίου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** 14, 15, 17, 20, 21, 22, 23, 27, 28, 29 και 30 Δεκεμβρίου 2021  
**_Ώρα έναρξης:_** 20.30  
**_Τοποθεσία:_** Θέατρο Μασκαρίνι

***

#### ΕΙΣΙΤΗΡΙΑ

Τιμή: €12  
\- Τηλέφωνο κρατήσεων: 99 519 771
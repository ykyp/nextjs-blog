---
title: το κοκκινο φορεμα της σαβελ
startDate: 2022-01-08
endDate: 2022-01-09
city: Limassol
event_image: "/images/uploads/κοκκινο φορεμα.jpg"
category: Children

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

«Το κόκκινο φόρεμα της Σαβέλ» είναι μια ιστορία ζωής, βασισμένη στο ομώνυμο βιβλίο της Μαρίνας Μιχαηλίδου Καδή, το οποίο πραγματεύεται το ευαίσθητο και συνάμα επίκαιρο ζήτημα της προσφυγιάς, μέσα από τα παιδικά μάτια της Σαβέλ.

Σε μια μέρα η Σαβέλ άφησε το σπίτι της και ό,τι άλλο αγαπούσε, ταξιδεύοντας στην άλλη άκρη της γης. Το μόνο πράγμα που μπόρεσε να πάρει μαζί της ήταν το κόκκινο φόρεμα που της είχε χαρίσει στα γενέθλιά της, η γιαγιά της. Και η Σαβέλ δεν το αποχωρίζεται ποτέ.

Μια παράσταση από το Θέατρο Αντίλογος, σε σκηνοθεσία Νίκου Νικολαΐδη, εμπνευσμένη από τις ιστορίες χιλιάδων παιδιών, που ο πόλεμος τα αναγκάζει να αναζητήσουν ένα καλύτερο μέλλον, στο μακρινό άγνωστο, μέσα από ένα μακρύ και δύσκολο ταξίδι επιβίωσης.

Οι παραστάσεις εντάσσονται στο πλαίσιο συμμετοχής του Δήμου Λεμεσού στο έργο «Λεμεσός – μια πόλη, ο κόσμος όλος» και στο Δίκτυο Διαπολιτισμικών Πόλεων του Συμβουλίου της Ευρώπης, για ενίσχυση της εκστρατείας κατά των αρνητικών φημολογιών που αφορούν τους μετανάστες.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία / Δραματουργική επεξεργασία:_** Νίκος Νικολαΐδης  
**_Διασκευή:_** Μαρίνα Μιχαηλίδου-Καδή, Στέλια Δημητρίου

**_Ηθοποιοί:_** Άντρη Αγγελίδου, Χριστίνα Κωνσταντίνου, Βαλάντω Χαραλάμπους, Βασίλης Παφίτης, Κωνσταντίνος Τσίτσιος

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Σάββατο 8 & Κυριακή 9 Ιανουαρίου 2022  
**_Ώρα έναρξης:_** Σάββατο στις 16:00 και 17.30 / Κυριακή στις 10.30 και12.00  
**_Τοποθεσία:_** [Παττίχειο Δημοτικό Θέατρο Λεμεσού](https://www.google.com/maps/place/%CE%A0%CE%B1%CF%84%CF%84%CE%B9%CF%87%CE%B5%CE%AF%CE%BF+%CE%94%CE%B7%CE%BC%CE%BF%CF%84%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF/@34.6808931,33.0414947,17z/data=!3m1!4b1!4m5!3m4!1s0x14e7330e3a40b37f:0xa33ce6e4d7f4bc8!8m2!3d34.6808931!4d33.0436834 "https://www.google.com/maps/place/%CE%A0%CE%B1%CF%84%CF%84%CE%B9%CF%87%CE%B5%CE%AF%CE%BF+%CE%94%CE%B7%CE%BC%CE%BF%CF%84%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF/@34.6808931,33.0414947,17z/data=!3m1!4b1!4m5!3m4!1s0x14e7330e3a40b37f:0xa33ce6e4d7f4bc8!8m2!3d34.6808931!4d33.0436834")  
**_Διάρκεια:_** 55΄

Κατάλληλο για ηλικίες: 5+

***

#### ΕΙΣΙΤΗΡΙΑ

ΕΙΣΟΔΟΣ ΔΩΡΕΑΝ

Απαραίτητη η προκράτηση θέσεων στα ταμεία του Παττιχείου Θεάτρου - τηλέφωνο: 25 377277
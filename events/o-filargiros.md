---
title: Ο ΦΙΛΑΡΓΥΡΟΣ
startDate: 2022-02-26
endDate: 2022-03-27
city: Nicosia,limassol
event_image: "/images/uploads/a3-digital-01.jpg"
cover_image: ''
category: comedy
gallery_1: "/images/uploads/ΑΡΠΑΓΚΟΝ-ΒΑΛΕΡΙΟΣ-ΛΙΖΑ.JPG"
gallery_2: "/images/uploads/1.JPG"
gallery_3: "/images/uploads/ΑΡΠΑΓΚΟΝ-ΚΛΕΑΝΘΗΣ-ΜΑΡΙΑΝΝΑ-ΦΡΟΣΥΝΗ.JPG"
extended: false

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Την πασίγνωστη κωμωδία του Μολιέρου «Ο Φιλάργυρος» ανεβάζει η Κεντρική Σκηνή του Σατιρικού Θεάτρου, σε διασκευή και σκηνοθεσία Μαριάννας Καυκαρίδου.

Βασικός ήρωας του έργου, είναι ο τσιγκούνης Αρπαγκόν, ο οποίος ζει μονίμως με το φόβο ότι θα του κλέψουν την περιουσία. Μόνη του χαρά η καταμέτρηση των κρυμμένων λιρών του, ο δανεισμός χρημάτων με εξωφρενικό τόκο και οι κερδοφόροι γάμοι που σχεδιάζει για τα παιδιά του, χωρίς να λαμβάνει υπόψη τις δικές τους επιθυμίες. Τα πράγματα περιπλέκονται και παίρνουν απρόβλεπτη τροπή, όταν ο αυταρχικός πατέρας αποφασίζει να παντρευτεί την όμορφη Μαριάννα, με την οποία είναι ερωτευμένος ο γιος του Κλεάνθης.

Και επειδή στον έρωτα και στον πόλεμο τα πάντα επιτρέπονται, οι ερωτευμένοι νέοι θα χρησιμοποιήσουν κάθε μέσο για να υπερασπιστούν αυτό που προστάζει η καρδιά τους.

Φέτος κλείνουν 400 χρόνια από τη γέννηση του Μολιέρου, ενός από τους σημαντικότερους συγγραφείς στον κόσμο. Ο ιδιοφυής Γάλλος συγγραφέας, έγραψε πάνω από 30 έργα, δίνοντας νέα πνοή στο θέατρο μέσα από την κωμωδία και είναι από τους πιο πολυπαιγμένους διεθνώς.

Με την πεποίθηση ότι μια κωμωδία πρέπει να διασκεδάζει, αλλά και να βελτιώνει τον άνθρωπο, ο Μολιέρος έχει ως στόχο στα έργα του την σκιαγράφηση της ανθρώπινης φύσης,πλάθοντας τύπους σύνθετους, ικανούς να ξεπεράσουν την εποχή τους. Εστιάζοντας σε ένα χαρακτηριστικό έμμονο τους πάθος, το οποίο συγκρούεται με άλλα στοιχεία του χαρακτήρα τους, δημιουργεί ήρωες με εμβέλεια οικουμενική.

Τέτοιος είναι και ο Αρπαγκόν στο «Φιλάργυρο», όνομα που προέρχεται από το λατινικό harpago, που σημαίνει γάντζος. Ο Αρπαγκόν είναι τσιγκούνης αλλά και ερωτευμένος και το υπερβολικό του πάθος για το χρήμα συγκρούεται με την πολύ ανθρώπινη ανάγκη για αναγνώριση, σεβασμό και στοργή.

Η παράσταση του Σατιρικού θεάτρου είναι τοποθετημένη στην εποχή που γράφτηκε το έργο αλλά με πολύπλευρους παραλληλισμούς και αναγωγές στο σήμερα, σε διαχρονικά θέματα όπως η ηθική, η εξουσία, η πίστη κι ο έρωτας. Μέσα από ένα παιγνιώδες δρώμενο,διανθισμένο με μουσική και τραγούδια, γεμάτο ανατροπές, εκπλήξεις και επίκαιρο χιούμορ, σατιρίζονται οι αιώνιες κακίες της ανεξάντλητης ανθρώπινης φύσης: η εξουσία του πλούτου και η απληστία, οι κοινωνικές διακρίσεις, η αλαζονεία, η διαφθορά και η υποκρισία.

![](/images/uploads/ΑΡΠΑΓΚΟΝ.JPG)

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Διασκευή/Σκηνοθεσία:_** Μαριάννα Καυκαρίδου  
**_Σκηνικά/Κοστούμια:_** Λάκης Γενεθλής  
**Μουσική**: Γιώργος Κολιάς  
**_Χορογραφίες_**: Εύα Παπαγεωργοπούλου  
**_Κίνηση/Σκηνική Μάχη:_** Αντρέι Κρουπά  
**_Σχεδιασμός Φωτισμού:_** _Βικέντιος Χριστιανίδης  
**Βοηθός Σκηνοθέτη**_: Μαριαλένα Παπαδοπούλου  
**_Βοηθός Σκηνογράφου:_** Μικαέλλα Κάσινου  
**_Μake up:_** Στέφανη Παναγή  
**_Φωτογραφίες:_** Χρίστος Αβρααμίδης  
**_Σχεδιασμός αφίσας:_** Νεόφυτος Αβραάμ  
**_Τrailer:_** Χάρης Αριστείδου  
**_Υπεύθυνος Επικοινωνίας/Σχεδιασμός προγράμματος:_** Λέανδρος Ταλιώτης  
**_Ζωγραφική εκτέλεση σκηνικού:_** Martin Meason  
**_Κατασκευή Σκηνικού:_** Γιώργος Χριστιανόπουλος

**ΔΙΑΝΟΜΗ:**

Βασίλης Μιχαήλ (Αρπαγκόν), Χριστιάνα Αρτεμίου (Φροσύνη), Σπύρος Γεωργίου (Ανσέλμ),Ηρόδοτος Μιλτιάδους (Ιάκωβος) Ανδρέας Ρόζου (Κλεάνθης), Χάρης Αριστείδου (Βαλέριος),Άντρη Αγγελίδου (Μαριάννα), Γεωργία Νικολάου (Λίζα), Νικόλας Κουρουζίδης (Σαΐτας -Αστυνόμος), Γιώργος Αχιλλέως (Σίμος - Λιανός)

![](/images/uploads/ΙΑΚΩΒΟΣ-ΦΡΟΣΥΝΗ.JPG)

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμιέρα_:** Σάββατο 26 Φεβρουαρίου 2022 στις 20:00

**_Τακτικές Παραστάσεις:_** Κάθε Σάββατο και Κυριακή

Επιπλέον παραστάσεις την Παρασκευή 11 και 18 Μαρτίου στις 20:00

**_Ώρα Έναρξης:_** Σάββατο στις 20:00 / Κυριακή στις 18:30

**_Τοποθεσία_:** [Κεντρική Σκηνή Σατιρικού Θεάτρου](https://www.google.com/maps/place/%CE%A3%CE%B1%CF%84%CE%B9%CF%81%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF,+Morphou,+Nicosia,+Cyprus/@35.1630974,33.3843854,17z/data=!3m1!4b1!4m5!3m4!1s0x14de177a38c768cb:0x621da5c5d96b3ed4!8m2!3d35.1630734!4d33.3865709 "https://www.google.com/maps/place/%CE%A3%CE%B1%CF%84%CE%B9%CF%81%CE%B9%CE%BA%CF%8C+%CE%98%CE%AD%CE%B1%CF%84%CF%81%CE%BF,+Morphou,+Nicosia,+Cyprus/@35.1630974,33.3843854,17z/data=!3m1!4b1!4m5!3m4!1s0x14de177a38c768cb:0x621da5c5d96b3ed4!8m2!3d35.1630734!4d33.3865709")

***

**ΛΕΜΕΣΟΣ**

**_Ημερομηνία_:** Τετάρτη 16 Μαρτίου

**_Ώρα Έναρξης_:** 8.30μ.μ

**_Τοποθεσία:_** [Θέατρο Ριάλτο](https://www.google.com/maps/place/Rialto+Theatre/@34.6797568,33.043364,17z/data=!3m1!4b1!4m5!3m4!1s0x14e7331ab1ec9197:0xdf6e42bed1d077b1!8m2!3d34.6797568!4d33.0455527 "https://www.google.com/maps/place/Rialto+Theatre/@34.6797568,33.043364,17z/data=!3m1!4b1!4m5!3m4!1s0x14e7331ab1ec9197:0xdf6e42bed1d077b1!8m2!3d34.6797568!4d33.0455527")

***

#### ΕΙΣΙΤΗΡΙΑ

**_Τιμή:_** €15 | €12 (μαθητές, φοιτητές, συνταξιούχοι)

**_Προπώληση / Κρατήσεις:_** Απο την ιστοσελιδά του [SoldOut](https://www.soldoutticketbox.com/o-filargiros-satiriko-2022/?lang=en "https://www.soldoutticketbox.com/o-filargiros-satiriko-2022/?lang=en") και στα τηλέφωνα 22 312940 και 22 421609

Λόγω του περιορισμένου αριθμού διαθέσιμων θέσεων είναι απαραίτητη η προκράτηση και η προαγορά εισιτηρίου.

Η πολιτική του θεάτρου για την είσοδο του κοινού, θα καθορίζεται από τις πρόνοιες του Διατάγματος το οποίο θα ισχύει κατά την περίοδο διεξαγωγής των παραστάσεων.
---
title: ΑΣ ΒΑΛΟΥΜΕ ΧΡΩΜΑ
startDate: 2022-02-20
endDate: 2022-02-20
city: Famagusta
event_image: "/images/uploads/a4-posters-03.jpeg"
cover_image: ''
category: ''
gallery_1: ''
gallery_2: ''
gallery_3: ''
extended: false

---
Ο Δήμος Αγίας Νάπας διοργανώνει και για αυτή την χρονιά τον καθιερωμένο **Θεσμό του τρίμηνου Θεατρικών Παραστάσεων** και προσκαλεί τόσο το θεατρόφιλο κοινό, αλλά και όλο τον κόσμο - μικρούς και μεγάλους- να αγκαλιάσουν τις θεατρικές παραστάσεις που έχει προγραμματίσει για τους μήνες Φεβρουάριο, Μάρτιο, Απρίλιο 2022.

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Από το **Θέατρο Μασκαρίνι**

Ο Μπιάνκο, είναι ένας παπαγάλος με άσπρα φτερά που ζει μαζί με τη φίλη του τη Μάινα στο δάσος. Στον Μπιάνκο δεν αρέσει καθόλου που δεν έχει ούτε ένα διαφορετικό χρώμα στα φτερά του. Η φίλη του η Μάινα, που έχει μόνο μαύρα φτερά, του προτείνει να κάνουν ένα ταξίδι σε όλο τον κόσμο, για να συνειδητοποιήσει πόσο χρώμα υπάρχει γύρω του. Κάνουν μαζί ένα συναρπαστικό ταξίδι μυρίζοντας το καφέ χώμα της Αφρικής και της μυρωδιές της Ελληνικής κουζίνας, μαθαίνουν κινέζικα και ινδικά στο ταξίδι τους στην Ασία, βλέπουν καγκουρώ στην Αυστραλία και συναρπάζονται με τη διαφορετική Αμερική. Μέσα απ’ το ταξίδι τους μαζεύουν χίλια δυο χρώματα και ο Μπιάνκο δεν είναι πια λυπημένος, έχοντας μαζέψει απ’ το ταξίδι του χρώματα κι εμπειρίες.

Στην παράσταση συμμετέχουν και τα παιδιά. Τα παιδιά θα έρθουν σε επαφή με τα χρώματα και θα μάθουν για τις κουλτούρες και τις συνήθειες άλλων λαών. Το έργο είναι ένας ύμνος στη φιλία και τη **διαφορετικότητα**.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο/Σκηνοθεσία :_** Μάρκος Ιούλιος Δρουσιώτης  
**_Αυθεντική μουσική_** των 6 τραγουδιών που ακούγονται στην παράσταση **_:_** Στυλιανός Γερασίμου   
**_Στίχους τραγουδιών:_** Μάρκος Ιούλιος Δρουσιώτης και  Μαρία Ανθίμου   
**_Κοστούμια:_** Κωνσταντίνα Ανδρέου  
**_Ηθοποιοί_**: Ξένια Μιχαήλ και ο Μάρκος Ιούλιος Δρουσιώτης και ο δύο έμπειροι στον τομέα του θεάτρου για παιδιά εδώ και χρόνια. Στην παράσταση ακούγεται και η φωνή της Βίκης Γεωργιάδου.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Παράσταση: _**Κυριακή 20 Φεβρουαρίου 2022

**_Ώρα έναρξης_**_:_ 5:00 μ.μ

**_Τοποθεσία_**_:_ Δημοτικό Θέατρο Αγίας Νάπας

**ΕΙΣΟΔΟΣ ΕΛΕΥΘΕΡΗ**
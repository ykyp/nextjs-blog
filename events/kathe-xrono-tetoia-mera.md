---
title: ΚΑΘΕ ΧΡΟΝΟ ΤΕΤΟΙΑ ΜΕΡΑ
city: 'nicosia,limassol,famagusta'
startDate: 2024-05-16T21:00:00.000Z
endDate: 2024-05-29T21:00:00.000Z
nicosia_dates: '2024-05-17,2024-05-18,2024-05-19,2024-05-24,2024-05-25,2024-05-26'
limassol_dates: '2024-05-28,2024-05-29,2024-05-30'
famagusta_dates: '2024-05-22'
paphos_dates: '2024-05-16'
event_image: /1.jpeg
category: comedy
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

"Γνήσια αστείο και γνήσια ρομαντικό" έγραψαν οι New York
Times. "Ένα έργο που συνδυάζει απολαυστικά την κωμωδία και το δράμα. Είναι τόσο ανθρώπινο που αγγίζει τη ψυχή και την καρδιά όλων μας!"

Το «Κάθε χρόνο τέτοια μέρα» είναι ένα από τα γνωστότερα έργα του βραβευμένου και δημοφιλούς Καναδού θεατρικού συγγραφέα Bernard Slade. Θεωρήθηκε άμα τη εμφανίσει μια δημοφιλής ρομαντική κωμωδία του εικοστού αιώνα, ενώ πια θεωρείται μια κλασική κομεντί που μετράει πολλές δεκάδες ανεβάσματα. Πρωτοπαρουσιάστηκε στο Μπρόντγουεϊ το 1975, προτάθηκε για το βραβείο Tόνυ, κέρδισε το βραβείο θεατρικών κριτικών ως νέο εξαιρετικό αμερικανικό έργο, παίχτηκε με κατάμεστη αίθουσα επί τέσσερα συνεχή χρόνια στη Νέα Υόρκη και κατόπι παρουσιάστηκε σε μεγάλη περιοδεία στις ΗΠΑ, παιζόταν επί τρισήμιση χρόνια στο Παρίσι και πολύ γρήγορα παίχτηκε σε τριάντα τρεις χώρες!

Βραβείο Tony Award καλύτερης ηθοποιού στην Έλεν Μπέρστιν- ενώ το ίδιο το έργο ήταν υποψήφιο για το ίδιο βραβείο. Το 1978 γυρίστηκε σε ταινία με την Μπέρστιν και τον Άλαν Άλντα και με τους δυο πρωταγωνιστές να ήταν υποψήφιοι για Όσκαρ ενώ ο ίδιος ο Slade που είχε γράψει και το σενάριο, προτάθηκε για Όσκαρ σεναρίου. Ο Slade υπήρξε ένας από τους κορυφαίους συγγραφείς του Μροντγουαίη και η δυναμική των έργων του συχνά συγκρινόταν με εκείνη των έργων των Νόελ Κάουαρντ και Νηλ Σάιμον. Στο θέατρο Ανεμώνα ανέβηκε πέρσι, ένα ακόμα σπουδαίο έργο του Bernard Slade, το "Special Occasions"(Ειδικές Περιστάσεις).

 

ΣΤΗΝ ΙΣΤΟΡΙΑ ΤΟΥ ΕΡΓΟΥ, ο Τζορτζ και η Ντόρις συνάπτουν παράνομο δεσμό και έκτοτε συναντιούνται μόνο μία φορά το χρόνο, πάντα την ίδια μέρα, σ' ένα μοτέλ στο Σαν Φρανσίσκο. Για 25 ολόκληρα χρόνια! Μια σχέση όαση, ως αγάπη, ως φιλία, ως έρωτας, ως παιχνίδι, ως πόνος, ως γέλιο. Μια σχέση τόσο έξω και τόσο μέσα στις ζωές τους και τις νόμιμες, συμβατικές τους σχέσεις. Ο καθένας έχει σύζυγο και παιδιά., πολλά παιδιά. Πρέπει λοιπόν να προλάβουν μέσα σε ένα 24ωρο να μοιραστούν τα πάντα, πιάνοντας ταυτόχρονα τη σχέση τους από εκεί που την άφησαν ένα χρόνο πριν! Πρέπει να ανακαλύψουν ο,τι άλλαξε και ο,τι έμεινε ίδιο, ο,τι πόνεσε και ο,τι έβαλε μια καινούργια πινελιά στον εαυτό τους. Και ο "πίνακας" βλέπουμε να δημιουργείται μπροστά στα μάτια μας.Ήταν σχεδόν έφηβοι και στο φιναλε είναι μεσήλικες.. Ήταν νευρωτικοί και παρέμειναν νευρωτικοί, ήταν αθώοι και παρέμειναν αθώοι. Το πόσο σημαντικός είναι ο ένας για τον άλλο, το ανακαλύπτουν σιγά σιγά, μέχρι που φτάνει η στιγμή εκείνη για τη μεγάλη απόφαση.

Το "ΚΑΘΕ ΧΡΟΝΟ ΤΕΤΟΙΑ ΜΕΡΑ", είναι μια κλασική ρομαντική
κωμωδία, που με τη διαχρονική της αίγλη προσκαλεί το κοινό σε ένα ταξίδι στον χρόνο, σε μια αναπόληση και μια νοσταλγία μιας άλλης εποχής, υποχρεώνοντας κάθε αγχωμένο σημερινό θεατή σε μια αλλόκοτη ενδοσκόπηση, αυτοεξέτασης καλά κρυμμένων από άμυνα, ευαίσθητων πτυχών. Ο ψυχαγωγικός ρόλος του έργου στις μέρες μας είναι καθαρά κοινωνικός, ενώ ο τρόπος που γλαφυρά-χιουμοριστικά και γλυκόπικρα- ο Slade προσεγγίζει το θέμα του παράνομου έρωτα και της παράλληλης  σχέσης που στις μέρες μας είναι κάτι τόσο σύνηθες, είναι σχεδόν.. ιερός..!

Το έργο ανεβαίνει σε μετάφραση της Μαριαλένας Κοτσάκη και η παράσταση φέρει τη σκηνοθετική υπογραφή του Βαρνάβα Κυριαζή.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

Μετάφραση: Μαριαλένα Κοτσάκη

Σκηνοθεσία: Βαρνάβας Κυριαζής

Σκηνικά-Κοστούμια: Θέλμα Κασουλίδου

Φωτιστικός σχεδιασμός: Βασίλης Πετεινάρης

Μουσική επιμέλεια: Βαρνάβας Κυριαζής

Ηθοποιοί:

Μάρα Κωνσταντίνου, Γιώργος Αναγιωτός.

Χειριστής φωτισμού-ήχου: Μαρίλια Κωνσταντίνου

Μακιγιάζ: Γιώτα Τσιολάκκη

Κομμώσεις: Double Hair Salon

Γραφικά: WisePrint

Φωτογραφίες: Χρήστος Αβρααμίδης

ΜΕΓΑΣ ΧΟΡΗΓΟΣ: ΥΦΥΠΟΥΡΓΕΙΟ ΠΟΛΙΤΙΣΜΟΥ

ΧΟΡΗΓΟΙ ΕΠΙΚΟΙΝΩΝΙΑΣ: ΡΙΚ & ΔΙΕΣΗ 101.1

ΥΠΟΣΤΗΡΙΧΤΕΣ: DOUBLE HAIR, THORAX, ΑΙΜΙΛΙΟΣ ΗΛΙΑΔΗΣ

Ευχαριστίες στο MADAMA HOTEL για την παραχώρηση του χώρου για τη φωτογράφιση

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

ΛΕΥΚΩΣΙΑ

Ημερομηνία:  Πέμπτη 25 Απριλίου και κάθε Παρασκευή, Σάββατο και Κυριακή μέχρι τις 26 Μαΐου.

Ώρα έναρξης: 20:30

Χώρος: [Θέατρο Ανεμώνα](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%91%CE%BD%CE%B5%CE%BC%CF%8E%CE%BD%CE%B1/@35.1186601,33.3779815,17z/data=!3m1!4b1!4m6!3m5!1s0x14de19e63630eb63:0xd339a4a6a9061ea8!8m2!3d35.1186557!4d33.3805564!16s%2Fg%2F11h3k6_pp1?entry=ttu)

ΛΕΜΕΣΟΣ

Ημερομηνία: 28,29,30 Μαΐου (Τρίτη, Τετάρτη, Πέμπτη)

Ώρα έναρξης: 20:30

Χώρος: [Τεχνοχώρος ΕΘΑΛ](https://www.google.com/maps/place/ETHAL/@34.668378,33.0230974,17z/data=!3m1!4b1!4m6!3m5!1s0x14e73250f693fa5d:0xc7a10b3d8618708b!8m2!3d34.6683736!4d33.0256723!16s%2Fg%2F11c1q875yt?entry=ttu)

ΠΑΦΟΣ

Ημερομηνία: 16 Μαΐου (Πέμπτη)

Ώρα έναρξης: 20:30

Χώρος: [Μαρκίδειο Θέατρο](https://www.google.com/maps/place/Markideio+Theatre/@34.7781641,32.4183625,17z/data=!3m1!4b1!4m6!3m5!1s0x14e706f5450bd66d:0x68a598c2c5136439!8m2!3d34.7781598!4d32.4232334!16s%2Fg%2F1tf4_3gh?entry=ttu)

ΠΑΡΑΛΙΜΝΙ

Ημερομηνία: 22 Μαΐου (Τετάρτη)

Ώρα έναρξης: 20:30

Χώρος: [Ξένιον](https://www.google.com/maps/place/Xenion+Education/@35.0414771,33.9759395,17z/data=!3m1!4b1!4m6!3m5!1s0x14dfc5f918b580f5:0x93bc1c31a08bad60!8m2!3d35.0414727!4d33.9785144!16s%2Fm%2F03d4ywm?entry=ttu)

***

#### ΕΙΣΙΤΗΡΙΑ

Προπώληση: [Soldout Tickets](https://www.soldoutticketbox.com/event/same-time-next-year-anemona-theatre?lang=el\&utm_source=homearticles\&utm_medium=banner\&utm_campaign=bannercampaign), Καταστήματα Στεφανής

ΚΡΑΤΗΣΕΙΣ:  70007721

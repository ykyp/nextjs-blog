---
title: κωδικος ΄΄κομπανια 4 Χ 4!΄΄
startDate: 2022-12-16
endDate: 2023-01-05
nicosia_dates: 2022-12-16, 2022-12-17, 2022-12-18, 2022-12-20, 2022-12-22, 2022-12-23,
  2022-12-26, 2022-12-27, 2022-12-28, 2022-12-29, 2022-12-30, 2023-01-02, 2023-01-03,
  2023-01-05
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/kwdikos-kompania_1.jpg"
cover_image: ''
gallery_images:
- "/images/uploads/kwdikos-kompania_7.jpg"
- "/images/uploads/kwdikos-kompania_6.jpg"
- "/images/uploads/kwdikos-kompania_5.jpg"
- "/images/uploads/kwdikos-kompania_4.jpg"
- "/images/uploads/kwdikos-kompania_3.jpg"
- "/images/uploads/kwdikos-kompania_2.jpg"
category: Musical, Comedy
extended: false
critic_link: ''
critic_title: ''
critic_p: ''
theatres:
- theatres/wherehaus.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Τι κοινό έχουν τέσσερα πρώην αδέσποτα σκυλιά, ένας εξωτικός παπαγάλος που μιλά κι ένα χαρισματικό πιθηκάκι; Μπορούν τα σκυλιά να μιλήσουν; Τί ξέρει ένα σκυλί και δεν το μολογάει; Πώς είναι τελικά αυτό που λέμε «σκυλίσια ζωή»; Πόσο διαφορετικός θα ήταν ο κόσμος που ζούμε, αν είχαμε όλοι μια ουρά να κουνιέται πέρα δώθε, προδίδοντας τις σκέψεις και τα συναισθήματά μας; Και πόσο μοιάζει τελικά ο κόσμος των σκυλιών με την κοινωνία των ανθρώπων;

Μονάχα η Κομπανία μπορεί σας λύσει τις απορίες, αρκεί να ξέρετε τον κωδικό. Μέχρι τότε... Σσστ, μην το πείτε πουθενά!

Η Θεατρική Ομάδα Persona ανεβάζει το μιούζικαλ τσέπης για ενήλικες, κατάλληλο και για παιδιά, με τη διαδραστική συμμετοχή των θεατών σε μια αλληγορική ιστορία για το σήμερα μέσα από τα μάτια των ζώων, για όλα εκείνα που δεν λέγονται, αλλά πρέπει κάποια στιγμή να ειπωθούν.

**Υπόθεση:** Τέσσερα οικόσιτα σκυλιά - η Ίρμα, ο Μάνιος, η Λούπη και η Πόπο - αφήνουν τη θαλπωρή του σπιτιού τους, μόλις αντιλαμβάνονται ότι σε λίγο καιρό το σπίτι που μένουν, θα περάσει από την ιδιοκτησία της μητέρας τους σε άλλα χέρια, λόγω απλήρωτων χρεών στην τράπεζα.

Η μάνα τους δεν έχει δουλειά, συνεπεία της οικονομικής κρίσης και της πανδημίας και άρα δεν έχει λεφτά για να πληρώσει. Αποφασίζουν λοιπόν να κάνουν κάτι, για να βοηθήσουν την κατάσταση, μπας και βγάλουν κάνα φράγκο στη θέση της. Σ’ αυτή τους την προσπάθεια, έρχονται να συνδράμουν δύο γείτονες, με τους οποίους κάνουν συχνά παρέα, όταν το αφεντικό τους κι η μαμά τους λείπουν: ένας δαιμόνιος παπαγάλος που μιλά άπταιστα την ανθρώπινη λαλιά κι ένα πανέξυπνο πιθηκάκι, υιοθετημένα τέκνα ενός ζάμπλουτου, bon viveur επιχειρηματία, ιδιοκτήτη - μεταξύ άλλων - κι ενός ζωολογικού κήπου, που ταξιδεύει συχνά, εισάγοντας -μεταξύ άλλων- παράνομα, σπάνια και υπό εξαφάνιση είδη ζώων.

Ο παπαγάλος, προτείνει στα τέσσερα σκυλιά να γράψουν ένα μιούζικαλ και να στήσουν μια παράσταση, κάνοντας πρόβες κρυφά τα βράδια στο σπίτι όταν τα αφεντικά κοιμούνται. Στη συνέχεια, διευθύνει και οργανώνει την κρυφή απόδρασή τους από το σπίτι, αφού προηγουμένως έχει οργανώσει στην εντέλεια κρυφά όλη την προώθηση της παράστασης. Καταλαμβάνοντας το θέατρο που εργαζόταν μέχρι πρότινος η ιδιοκτήτρια-μαμά των τεσσάρων, τις ώρες που αυτό είναι κλειστό, στόχος τους, είναι να μαζέψουν αρκετά χρήματα ώστε να μπορέσει να κρατήσει το σπίτι, προτού η τράπεζα το κατασχέσει και μείνουν όλοι στον δρόμο. Σήμερα είναι μέρα πρεμιέρας. Θα πετύχει άραγε το εγχείρημα;

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Ομάδα Δραματουργίας | Στίχοι Τραγουδιών:_** Λέα Μαλένη, Χριστίνα Κωνσταντίνου  
**_Τελική Δραματουργική Επεξεργασία | Σκηνοθεσία:_** Λέα Μαλένη  
**_Πρωτότυπη Μουσική:_** Χριστίνα Αργύρη  
**_Σκηνικά | Κοστούμια:_** Λάκης Γενεθλής  
**_Σχεδιασμός Φωτισμού:_** Παναγιώτης Μανούσης  
**_Κίνηση | Χορογραφία:_** Ήβη Χατζηβασιλείου, Λέα Μαλένη και οι ηθοποιοί της παράστασης  
**_Βοηθός Σκηνοθέτη:_** Ελένη Αναστασίου  
**_Ενορχήστρωση:_** Jean-Paul Sacy

**_ΠΡΩΤΑΓΩΝΙΣΤΟΥΝ:_** Βαλεντίνος Κόκκινος, Χριστίνα Κωνσταντίνου, Μαριλύ Μήλια, Ελένη Σιδερά, Μαρίλια Χαριδήμου, Άγγελος Χατζημιχαήλ

**_ΕΚΤΑΚΤΗ ΣΥΜΜΕΤΟΧΗ:_** Λέα Μαλένη

**_ΣΥΜΠΛΗΡΩΜΑΤΙΚΟΙ ΡΟΛΟΙ / ΧΕΙΡΙΣΜΟΣ ΚΟΥΚΛΩΝ:_** Παναγιώτα Πέτρου, Μιχάλης Κολοκοτρώνης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Παρασκευή 16 Δεκεμβρίου | Σάββατο 17 Δεκεμβρίου | Κυριακή 18 Δεκεμβρίου | Τρίτη 20 Δεκεμβρίου | Πέμπτη 22 Δεκεμβρίου | Παρασκευή 23 Δεκεμβρίου | Δευτέρα 26 Δεκεμβρίου | Τρίτη 27 Δεκεμβρίου | Τετάρτη 28 Δεκεμβρίου | Πέμπτη 29 Δεκεμβρίου | Παρασκευή 30 Δεκεμβρίου | Δευτέρα 2 Ιανουαρίου | Τρίτη 3 Ιανουαρίου | Πέμπτη 5 Ιανουαρίου

**_Ώρα έναρξης:_** 20:30

**_Τοποθεσία:_** [Wherehaus 612](?#map)

***

#### ΕΙΣΙΤΗΡΙΑ

**_Τιμή:_** €15 | €12 (φοιτητές, μαθητές, στρατιώτες, συνταξιούχους, ανέργους, ατέλειες)

**_Κρατήσεις | Πληροφορίες:_** Στο τηλέφωνο 70000138

**_Προπώληση:_** Απο την ιστοσελίδα της [Tickethour ](https://shop.tickethour.com/ticketmaster_se_4065.html)και σε όλα τα καταστήματα ACS Courier
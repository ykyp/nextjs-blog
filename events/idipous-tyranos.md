---
title: ΟΙΔΙΠΟΥΣ ΤΥΡΑΝΝΟΣ
startDate: 2022-07-06
endDate: 2022-07-08
city: Pafos, Nicosia
event_image: "/images/uploads/oidipodas_3.jpg"
cover_image: ''
gallery_images:
- "/images/uploads/oidipodas_4.jpg"
- "/images/uploads/oidipodas_2.jpg"
- "/images/uploads/oidipodas_1.jpg"
category: Tragedy
extended: false
critic_link: ''
critic_title: ''
critic_p: ''
theatres:
- theatres/amfitheatro-sxolis-tyflwn.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Συμπληρώνοντας 25 χρόνια από την πρώτη διοργάνωση το 1997, το Διεθνές Φεστιβάλ Αρχαίου Ελληνικού Δράματος σηκώνει αυλαία φέτος στις 6 Ιουλίου για να προσφέρει στο θεατρόφιλο κοινό, έναν μήνα γεμάτο με στιγμές συγκίνησης.

Η έναρξη της φετινής διοργάνωσης θα πραγματοποιηθεί με τον εμβληματικό Οιδίποδα Τύραννο του Σοφοκλή, από τη Βοσνία και Ερζεγοβίνη, σε συμπαραγωγή του Εθνικού Θεάτρου Σεράγεβο και του Διεθνούς Φεστιβάλ Θεάτρου MESS. Με ένα εκλεκτό θίασο ηθοποιών και πρωταγωνιστή το ανερχόμενο αστέρι του κινηματογράφου Dino Bajrović, ο διακεκριμένος Σλοβένος σκηνοθέτης Ντιέγκο ντε Μπρέα τονίζει, μέσα από τη σκηνοθετική του προσέγγιση, την ψυχρότητα, τις κακουχίες, τη βαρβαρότητα και το κακό που πηγάζει από τους ανθρώπους σαν από το κουτί της Πανδώρας. Ο Οιδίποδας, ο καταραμένος βασιλιάς των Θηβών, ο γιος και δολοφόνος του Λαΐου, ο γιος της Ιοκάστης και πατέρας των παιδιών της, στην προσπάθειά του να ξετυλίξει το κουβάρι των γεγονότων φτάνει στο κέντρο του λαβυρίνθου, όπου διώκτης και διωκόμενος είναι ο ίδιος.

**Γιατί το κακό δεν έρχεται ποτέ μόνο του.**

Η πόλη της Θήβας πλήττεται από λοιμό, οι πολίτες της πεθαίνουν και κανείς δεν γνωρίζει πώς να βάλει ένα τέλος σε αυτό. Ο βασιλιάς Οιδίποδας αναζητά να εξακριβώσει την αιτία και ζητά χρησμό από το μαντείο των Δελφών. Ο χρησμός του Απόλλωνα προβλέπει πως η πόλη θα σωθεί μόλις βρεθεί ο υπαίτιος για τον θάνατο του βασιλιά Λάιου και εκδιωχθεί από την πόλη. Ο βασιλιάς αποφασίζει να εξιχνιάσει το μυστήριο και ξετυλίγει ένα κουβάρι φρικτών αποκαλύψεων. Ο παλιός χρησμός επαληθεύτηκε. Όσο κι αν ο Οιδίποδας προσπάθησε να αποφύγει το πεπρωμένο του, κάθε πράξη του τον οδήγησε προς αυτό. Τώρα, ο μόνος δρόμος που του μένει είναι αυτός της εξορίας. Στο επίκεντρο της σοφόκλειας τραγωδίας τίθεται το άτομο σε σχέση με την προσωπική του ελευθερία, την εξουσία, την κοινωνία και τη θεϊκή βούληση.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΠΑΦΟΣ**

**_Ημερομηνία:_** Τετάρτη 6 Ιουλίου

**_Ώρα έναρξης:_** 21:00

**_Τοποθεσία:_** Αρχαίο Ωδείο Πάφου

***

**ΛΕΥΚΩΣΙΑ**

**_Ημερομηνία:_** Παρασκευή 8 Ιουλίου

**_Ώρα έναρξης:_** 21:00

**_Τοποθεσία:_** Αμφιθέατρο Μακαρίου Γ (Σχολή Τυφλών)

Με ελληνικούς και αγγλικούς υπέρτιτλους

Η παράσταση είναι κατάλληλη για άτομα άνω των 17 ετών

***

#### ΕΙΣΙΤΗΡΙΑ

**_Τιμές:_**

* Κανονικό - €12
* Μειωμένο - €8 (μαθητές, φοιτητές, εθνοφρουροί, συνταξιούχοι, άνεργοι)
* Eνιαίο Eισιτήριο - €45 (ανά άτομο για παρακολούθηση 5 παραστάσεων. Ισχύει μόνο για το κανονικό εισιτήριο)

**_Προπώληση:_** Απο την ιστοσελίδα της [Soldout](https://www.soldoutticketbox.com/international-festival-of-ancient-greek-drama-2022/easyconsole.cfm "Soldout")

**_Πληροφορίες:_** Στο τηλέφωνο 7000 2414
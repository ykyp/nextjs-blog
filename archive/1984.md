---
title: "1984"
startDate: 2022-10-07T00:00:00+03:00
endDate: 2022-11-30T00:00:00+02:00
city: nicosia, limassol, paphos, larnaca
event_image: "/images/uploads/1984-2.jpg"
cover_image: "/images/uploads/1984-5.jpg"
category: Novel
gallery_1: "/images/uploads/1984-1.jpg"
gallery_2: "/images/uploads/1984-3.jpg"
gallery_3: "/images/uploads/1984-7.jpg"
extended: false

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> Όποιος ελέγχει το παρελθόν ελέγχει το μέλλον.  
> Όποιος ελέγχει το παρόν ελέγχει το παρελθόν.

Το άκρως προφητικό μυθιστόρημα του George Orwell, διασκευασμένο με τόλμη από τους Robert Icke and Duncan Macmillan, αποτελεί ένα σκληρό και ακραία αληθινό μανιφέστο κατά του ολοκληρωτισμού, ένα δυστοπικό αριστούργημα για την κατασκευή της πραγματικότητας, την παραχάραξη του παρελθόντος, τον έλεγχο και το πάγωμα της συνείδησης, το οποίο μας συγκλονίζει ακόμα και σήμερα, εβδομήντα δύο ολόκληρα χρόνια από τότε που πρωτοκυκλοφόρησε.

Ο κεντρικός ήρωας, Ουίνστον Σμιθ, ζει στον ζοφερό κόσμο της Ωκεανίας, προσπαθώντας με κάθε μέσο να διατηρήσει τη λογική του απέναντι στο ασφυκτικό καθεστώς παρακολούθησης του Μεγάλου Αδελφού, που έχει απαγορεύσει διά ροπάλου κάθε σκέψη. Σε αυτό το περιβάλλον, ερωτεύεται την Τζούλια, ενώ δεν παύει να διαπράττει όλο και περισσότερα Εγκλήματα Σκέψης. Σκέφτεται, θυμάται, φαντάζεται, ελπίζει. Ελπίζει σε ένα μέλλον χωρίς τον Μεγάλο Αδελφό. Όμως, οποιαδήποτε απόπειρα απόδρασης είναι μάταιη.

Ένας πολύ δυνατός πυρήνας ηθοποιών μεταφέρει επί σκηνής, υπό τη σκηνοθετική καθοδήγηση του Λέανδρου Ταλιώτη, το εφιαλτικό βίωμα του κεντρικού ήρωα και την αντίστοιχη περιρρέουσα ατμόσφαιρα, αναδεικνύοντας την ανεξάντλητη, διαχρονική δυναμική του κειμένου και την εκρηκτικότητα της δράσης του. Ένα τολμηρό, ριζοσπαστικό εγχείρημα, αντίστοιχο του αξεπέραστου κειμένου το οποίο υπηρετεί, μια υπενθύμιση ότι το μέλλον είναι εδώ.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Κατερίνα Ευαγγελάτου  
**_Σκηνοθεσία:_** Λέανδρος Ταλιώτης  
**_Σκηνικά-Κοστούμια:_** Λάκης Γενεθλής  
**_Μουσική:_** Ανδρέας Μουστούκης  
**_Κίνηση:_** Δρόσος Σκώτης  
**_Video art:_** Άννα Φωτιάδου  
**_Σχεδιασμός φωτισμών:_** Σταύρος Τάρταρης  
**_Βοηθός σκηνοθέτη:_** Θεοδώρα Ανδρέου

**_Παίζουν:_** Βασίλης Βασιλάκης, Ανδρέας Δανιήλ, Μαργαρίτα Ζαχαρίου, Άντρια Ζένιου, Μαρίνα Μανδρή, Αλέξανδρος Παρίσης, Ελένη Σιδερά, Βαλεντίνος Κόκκινος, Ανδρέας Τσέλεπος.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Πρεμίερα:_** Παρασκευή 7 Οκτωβρίου

**_Τακτικές παραστάσεις:_** Τετάρτη, Παρασκευή, Σάββατο και Κυριακή

**_Ώρα έναρξης:_** Τετάρτη, Παρασκευή και Σάββατο στις 20:30 / Κυριακή στις 18:00

**Τοποθεσία:** Νέα σκηνή, ΘΟΚ

Η παράσταση στις 11 Νοεμβρίου 2022 είναι υπερτιτλισμένη στα ελληνικά και η παράσταση στις 18 Νοεμβρίου 2022 στα αγγλικά και τουρκικά.

***

**ΛΕΜΕΣΟΣ**

**_Ημερομηνία και Ώρα έναρξης:_** Τετάρτη 2 Νοεμβρίου στις 20:30

**_Τοποθεσία:_** Θέατρο Ριάλτο

Η παράσταση είναι υπερτιτλισμένη στα αγγλικά και τουρκικά.

***

**ΠΑΦΟΣ**

**_Ημερομηνία και Ώρα έναρξης:_** Τετάρτη 16 Νοεμβρίου στις 20:30

**_Τοποθεσία:_** Μαρκίδειο Θέατρο

***

**ΛΑΡΝΑΚΑ**

**_Ημερομηνία και Ώρα έναρξης:_** Τετάρτη 23 Νοεμβρίου στις 20:30

**_Τοποθεσία:_** Δημοτικό Θέατρο Γεώργιος Λυκούργος

**_Διάρκεια:_** 90 λεπτά

Η παράσταση είναι ακατάλληλη για ανηλίκους. Περιέχει πολύ σκληρές εικόνες και γυμνό.

***

#### ΕΙΣΙΤΗΡΙΑ

**_Τιμές εισιτηρίων:_**

* €12
* €6 (άνεργοι, συνταξιούχοι, πολύτεκνοι με την επίδειξη του αντίστοιχου αποδεικτικού εγγράφου και άτομα κάτω των 25 ετών με την επίδειξη πολιτικής ταυτότητας)

**_Προπώληση / Κρατήσεις:_**

* Ηλεκτρονικά απο τη σελίδα του [ΘΟΚ](https://www.thoc.org.cy/event/1984,4686,235,el,shows "Κρατήσεις εισιτηρίων")
* Ταμείο Θεάτρου ΘΟΚ, τηλ. 77772717 (Τρίτη-Κυριακή 10:00-13:30 & 16:00-18:00)
* **Για Λεμεσό:** Ηλεκτρονικά απο τη σελίδα του ΡΙΑΛΤΟ και τηλεφωνικά στο 77777745
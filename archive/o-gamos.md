---
title: ο γαμος
startDate: 2023-03-18
endDate: 2023-04-24
nicosia_dates: 2023-03-18, 2023-03-19, 2023-03-24, 2023-03-26, 2023-03-31, 2023-04-02,
  2023-04-07, 2023-04-08, 2023-04-09, 2023-04-21, 2023-04-22, 2023-04-23, 2023-04-24
limassol_dates: ''
larnaca_dates: ''
famagusta_dates: ''
paphos_dates: ''
city: nicosia
event_image: "/images/uploads/o-gamos_1.jpg"
cover_image: ''
gallery_images:
-  imgSrc: /images/uploads/o-gamos_3.jpg
-  imgSrc: /images/uploads/o-gamos_2.jpg
category: drama, novel
extended: false
critic_link: ''
critic_title: ''
critic_p: ''
theatres:
- name: theatres/wherehaus.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το έργο του Μάριου Ποντίκα "Ο Γάμος" αποτελεί ένα απο τα σπουδαιότερα κείμενα της σύγχρονης ελληνικής δραματουργίας. Είναι μια γροθιά στο στομάχι για οποιονδήποτε συντηρεί με αδιαφορία και ανοχή την κουλτούρα του βιασμού. Ο συγγραφέας αφαιρεί τα προσωπεία από την οικογένεια, την κοινωνία, τα μέσα μαζικής ενημέρωσης και τη δικαιοσύνη, αφήνοντας εκτεθειμένα τα πραγματικά πρόσωπα που κρύβονται κάτω από τις μάσκες. Πρόσωπα τόσο άσχημα που είναι πολύ δύσκολο να τα κοιτάζεις.Το έργο πιο σύγχρονο από ποτέ, σκληρό με μια ωμή ειλικρίνεια, σκιαγραφεί τα πατριαρχικά πρότυπα και στερεότυπα και την κοινωνική σύμπλεξη του σεξισμού, του μισογυνισμού, της τοξικής αρρενωπότητας, που μετατοπίζουν το βάρος της ενοχής από το θύτη στο θύμα. Το θύμα εξευτελίζεται, στιγματίζεται, και εγκληματικοποίηται.

**Υπόθεση:** Η μικρότερη κόρη μιας φτωχής οικογένειας, η Αφέντρα βιάζεται. Η οικογένεια της, η συντηρητική κλειστή κοινωνία και η δικαιοσύνη, την καταδικάζουν σε νέους ανελέητους ψυχολογικούς και λεκτικούς βιασμούς που την οδηγούν στην αυτοκτονία για να γλυτώσει. Όταν αποτυγχάνει να πεθάνει την αναγκάζουν να παντρευτεί τον βιαστή της για να ξεπλύνει την ντροπή.

​Ο Μάριος Ποντίκας ουρλιάζει ένα «κατηγορώ» μέσα από το βουβό στόμα της Αφέντρας. Η σιωπή της λειτουργεί σαν καταλύτης, ώστε χωρίς την συμμετοχή της να αποκαλυφθεί η ωμή αλήθεια. Τοποθετεί έναν καθρέφτη μπροστά μας που αντικατοπτρίζει τους φόβους, τον συντηρητισμό και την ανοχή μας.

Τι φορούσε όταν την βίασαν; Τι γύρευε τέτοια ώρα έξω; Ποσό είχε πιει; Ε καλά! Το ήθελε λιγάκι!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Μιχάλης Κολοκοτρώνης  
**_Σκηνογραφία | Ενδυματολογία:_** Ευαγγελία Ονουφρίου  
**_Μουσική επιμέλεια:_** Χρίστος Καραγιάννης  
**_Σχεδιασμός φωτισμού:_** Νικόλας Αρκαδίου  
**_Κίνηση:_** Μαρί Τσαγικιάν Ιωάννου  
**_Φωτογραφικό υλικό | Βίντεο:_** Ντέμη Εγγλέζου  
**_Μακιγιάζ:_** Άντρη Τσελεπή  
**_Προώθηση:_** Χρυστάλλα Καιάφα Αντωνίου

**_ΗΘΟΠΟΙΟΙ:_** Κώστας Κωνσταντίνου, Παντελής Παπακωνσταντίνου, Εύα Μιλτιάδου, Ευαγγελία Ονουφρίου, Κατερίνα Κυριάκου, Χάρης Λάμπρου, Νικόλας Δημητρίου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμίερα:_** Σάββατο 18 Μαρτίου στις 20:30

**_Παραστάσεις:_** Κυριακή 19 Μαρτίου 2023 | Παρασκευη 24 Μαρτίου 2023 | Κυριακή 26 Μαρτίου 2023 | Παρασκευή 31 Μαρτίου 2023 | Κυριακή 2 Απριλίου 2023 | Παρασκευή 7 Απριλίου 2023 | Σάββατο 8 Απριλίου 2023 | Κυριακή 9 Απριλίου 2023 | Παρασκευή 21 Απριλίου 2023 | Σάββατο 22 Απριλίου 2023 | Κυριακή 23 Απριλίου 2023 | Δευτέρα 24 Απριλίου 2023

**_Ώρα έναρξης:_** 20:30

**_Τοποθεσία:_** [Wherehaus612](?#map)

**Η παράσταση είναι ακατάλληλη για άτομα κάτω των δεκαέξι ετών.**

***

#### ΕΙΣΙΤΗΡΙΑ

**_Τιμή:_** €15 | €12

**_Κρατήσεις | Επικοινωνία:_** Στα τηλέφωνα 99122552 και 96160400

\*  Στο τέλος ορισμένων παραστάσεων θα ακολουθήσουν συζητήσεις με ειδικούς επιστήμονες σχετικά με την ενημέρωση και την αντιμετώπιση της γυναικείας κακοποίησης, της ενδοοικογενιακής βίας και της σεξουαλικής κακοποίησης των παιδιών. Μπορείτε να ενημερωθείτε για τις μέρες που θα πραγματοποιηθούν οι συζητήσεις στα τηλέφωνα κρατήσεων.

\** Στο φουαγιέ του θεάτρου θα λάβει χώρα η έκθεση από το έργο Φιλοξένησε και ΕΣΥ μια ψυχή για το οποίο ασχολούνται εθελοντικά περισσότερες απο 100 γυναίκεςαπο όλη την Κύπρο και την Ελλάδα και εμπνεύστρια είναι η κυρία Ράνια Ευριπίδου (πρόεδρος και ιδρύτρια του ΙΡΙΣ Σωματείο ενάντια στη σεξουαλική βία). Η έκθεση αποτελείται απο χειροποίητες κούκλες , με την κάθε μία να έχει τη δική της αληθινή ιστορία οποιασδήποτε μορφής βίας.
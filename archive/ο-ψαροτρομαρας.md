---
title: ο ψαροτρομαρας
startDate: 2022-12-03
endDate: 2022-12-04
nicosia_dates: '2022-12-03'
limassol_dates: '2022-12-04'
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: "/images/uploads/o-psarotromaras4.jpg"
cover_image: ''
gallery_images:
- "/images/uploads/o-psarotromaras3.jpg"
- "/images/uploads/o-psarotromaras2.jpg"
- "/images/uploads/o-psarotromaras1.jpg"
category: Children
extended: false
critic_link: ''
critic_title: ''
critic_p: ''
theatres:
- theatres/patticheio-dimotiko-theatro-lemesos.md
- theatres/pantheon.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ένα έργο γραμμένο από την Φρόσω Χατόγλου την δεκαετία του '80. Πρόκειται για ένα παιδικό έργο διαχρονικό. Βγαλμένο από τη ζωή όπου με έντεχνο και χιουμοριστικό τρόπο περνάει τα μηνύματα της δημοκρατίας, της αλληλεγγύης και της συνεργασίας! Τα ίδια τα παιδιά κατά την διάρκεια της παράστασης «νιώθουν» την αδικία και ουσιαστικά βοηθούν να επαναστατήσουν τα ψαράκια ενάντια στον Ψαροτρομάρα και τα σχέδια του να φτιάξει ένα μεγάλο παλάτι γκρεμίζοντας τα σπίτια τους στον βυθό της Ψαροχώρας.

Το λυθρίνι, το μπαρμπούνι και η γόπα μαθαίνουν τα σχέδια του Ψαροτρομάρα. Μόνα τους ψάχνουν να βρουν μία λύση αλλά ο φόβος ότι θα τους κάνει μια χαψιά τα απογοητεύει ακόμα περισσότερο. Ώσπου στο δρόμο τους θα βρεθεί η γοργόνα. Θα τους βοηθήσει και θα τους παροτρύνει να ψαρέψουν τον Ψαροτρομάρα! Όλα τα ψαράκια στο βυθό θα κάνουν μία μεγάλη διαδήλωση στο βυθό βροντοφωνάζοντας με όλα τα παιδιά «Κάτω Ο Ψαροτρομάρας»!

Εκεί θα τα κρυφακούσει όλα η σουπιά και θα τα μαρτυρήσει στον Ψαροτρομάρα όπου εκείνος θα φυλακίσει τη Γοργόνα που βοήθησε να χαλάσουν τα σχέδιά του. Ακόμα και ο δικαστής παροτρύνει τα ψαράκια να μην κάνουν τίποτα και να μείνουν στα σπίτια τους. Ούτως ή αλλιώς ο Ψαροτρομάρας υποσχέθηκε ότι θα δώσει στα ψαράκια δουλειά! Μα οι μικροί μας φίλοι του βυθού, έχουν σπάσει πλέον τον φόβο τους, θα ψαρέψουν μαζί με την βοήθεια των παιδιών τον Ψαροτρομάρα και τη Σουπιά και θα ελευθερώσουν την Γοργόνα..!

Στις παραστάσεις μας χρησιμοποιούμε την τεχνική του μαύρου θεάτρου. Πρόκειται για μία πρωτοποριακή τεχνική όπου σε συνδυασμό με την τεχνική του ζεστού φωτισμού εξαφανίζεται τελείως ο ανθρώπινος παράγοντας και οι κούκλες, μαζί με τα έντονα χρώματα, δείχνουν στα μάτια των θεατών να κινούνται μαγικά.

Πρόκειται για επαγγελματικές κουκλοθεατρικές παραστάσεις με μεγάλες κούκλες και πρωτότυπα σκηνικά.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνία:_** Σάββατο 3 Δεκεμβρίου

**_Ώρα έναρξης:_** 16:00

**_Τοποθεσία:_** [Θέατρο Πάνθεον](?#map)

***

**ΛΕΜΕΣΟΣ**

**_Ημερομηνία:_** Κυριακή 4 Δεκεμβρίου

**_Ώρα έναρξης:_** Διπλή παράσταση στις 11:00 & 16:00

**_Τοποθεσία:_** [Παττίχειο Δημοτικό Θέατρο](?#map)

***

#### ΕΙΣΙΤΗΡΙΑ

**_Τιμή:_** €15 (Ζώνη Α) | €12 (Ζώνη Β) | €10 (Ζώνη Γ)

**_Προπώληση:_** Απο την ιστοσελίδα της [Soldout ](https://www.soldoutticketbox.com/o-psaro-tromaras-dec-2022/?lang=en)και όλα τα καταστήματα Stephanis
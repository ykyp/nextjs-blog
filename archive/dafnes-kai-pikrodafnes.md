---
title: δαφνες και πικροδαφνες
startDate: 2022-11-19
endDate: 2022-12-18
nicosia_dates: 2022-12-12, 2022-12-13
limassol_dates: ''
larnaca_dates: '2022-11-19, 2022-11-20, 2022-11-26, 2022-11-27, 2022-12-03, 2022-12-04,
  2022-12-10, 2022-12-11, 2022-12-17, 2022-12-18 '
famagusta_dates: ''
paphos_dates: ''
city: Larnaca, Nicosia
event_image: "/images/uploads/dafnes-kai-pikrodafnes.jpg"
cover_image: ''
gallery_images: []
category: Drama, Novel
extended: false
critic_link: ''
critic_title: ''
critic_p: ''
theatres:
- theatres/theatro_melina_merkouri.md
- theatres/theatro-skala.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το «Δάφνες και Πικροδάφνες» των Δ. Κεχαϊδη και Ε. Χαβιαρά, είναι ένα σημαντικό έργο της νεοελληνικής δραματουργίας το οποίο καταγράφει το παρασκήνιο, τον παραγοντισμό και τη νοοτροπία των πελατειακών σχέσεων, σε ένα τοπίο μικροπολιτικών συμφερόντων.

Τέσσερις κομματάρχες, μηχανορραφούν, μπλοφάρουν, συνωμοσιολογούν, διακινδυνεύουν τη φιλία τους και την τιμή τους μπροστά στο βωμό του κοινοβουλευτικού πολιτεύματος και της «καρέκλας», κατά τη διάρκεια της προεκλογικής περιόδου.

Η κουβέντα παρεκτρέπεται όταν τα προσωπικά συμφέροντα τους διασταυρώνονται και ο καθένας προσπαθεί με την παράθεση πληροφοριών, στοιχείων ή ενόχων μυστικών του παρελθόντος να «βγάλει από τη μέση» τον άλλον υποψήφιο του ίδιου συνδυασμού. Όλοι νομίζουν ότι κινούν ή μπορούν να κινήσουν τα νήματα της εξουσίας προς όφελός τους αλλά, ταυτόχρονα, διαπιστώνουν πως είναι δεμένοι και οι ίδιοι στο πλέγμα των νημάτων αυτών. Μια γυναικεία μορφή, που δεν εμφανίζεται στη σκηνή, μοιάζει να κατευθύνει πρόσωπα και πράγματα (ή μήπως αποτελεί και αυτή ένα ακόμα ασταθές θεμέλιο του ίδιου πολιτικού οικοδομήματος).

Το πιο ενδιαφέρον στοιχείο ωστόσο αυτού του έργου, δεν είναι η απολύτως ρεαλιστική αποτύπωση της πολιτικής πραγματικότητας και το διεφθαρμένο πολιτικό παρελθόν της χώρας, αλλά το σημείο της προβολής της αστάθειας αυτού του φαύλου συστήματος, το οποίο εμφανίζεται στη δυνατότητα ανατροπής και αλλαγής του.

Αν και το έργο είναι γραμμένο λίγο μετά τη μεταπολίτευση, σήμερα μοιάζει σα να μην πέρασε ούτε μια μέρα από τότε και ενώ χαρακτηρίζεται ως σάτιρα, κατά βάθος πρόκειται για κάτι θλιβερό, όπου το προσωπικό συμφέρον υπερισχύει του κοινού, χρησιμοποιώντας ίντριγκες και συνωμοσίες, μέσω της τέχνης του να λες αληθοφανή ψέματα, ή ψεύτικες αλήθειες. Κάτι που συμβαίνει συχνά στην πολιτική. Έχουμε να κάνουμε με μία πάλη που διεξάγεται στο «ρινγκ» της πολιτικής ανυπαρξίας, με χτυπήματα κάτω από τη μέση, δίνοντάς μας, για ακόμα μία φορά, την ευκαιρία, τόσο να το χλευάσουμε, όσο και να το διασκεδάσουμε, ως ένα αστείο και ταυτόχρονα οικείο φαινόμενο. Απέναντι σε αυτήν τη διαχρονική πραγματικότητα, το χιούμορ, ως άμυνα – προστασία, ίσως τελικά να είναι μια λύση, οπότε, τίποτα δε μας εμποδίζει ώστε να γελάσουμε άφοβα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Μόνικα Μελέκη  
**_Σκηνικά | Κοστούμια:_** Σοφία Χατζήπαπα  
**_Μουσική επιμέλεια:_** Μόνικα Μελέκη  
**_Σχεδιασμός Φωτισμού:_** Miroslav Zdravkov

**_Ερμηνεύουν:_** Ανδρέας Μελέκης ,Κρίστοφερ Γκρέκο, Κωνσταντίνος Γαβριήλ, Σταύρος Κωνσταντίνου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΑΡΝΑΚΑ**

**_Ημερομηνίες:_** Σάββατο 19 Νοεμβρίου | Κυριακή 20 Νοεμβρίου | Σάββατο 26 Νοεμβρίου | Κυριακή 27 Νοεμβρίου | Σάββατο 3 Δεκεμβρίου | Κυριακή 4 Δεκεμβρίου | Σάββατο 10 Δεκεμβρίου | Κυριακή 11 Δεκεμβρίου | Σάββατο 17 Δεκεμβρίου | Κυριακή 18 Δεκεμβρίου

**_Ώρα έναρξης:_** Σάββατο στις 20:30 | Κυριακή στις 18:30

**_Τοποθεσία:_** [Θέατρο Σκάλα](?#map)

***

**ΛΕΥΚΩΣΙΑ**

**_Ημερομηνίες:_** Δευτέρα 12 Δεκεμβρίου | Τρίτη 13 Δεκεμβρίου

**_Ώρα έναρξης:_** 20:30

**_Τοποθεσία:_** [Αίθουσα Μελίνα Μερκούρη](?#map)

***

#### ΕΙΣΙΤΗΡΙΑ

**_Τιμή:_** €15 | €12

**_Προπώληση:_** Μέσω της ιστοσελίδας Tickethour, σε όλα τα καταστήματα ACS courier και στο ταμείο του Θεάτρου τις μέρες των παραστάσεων
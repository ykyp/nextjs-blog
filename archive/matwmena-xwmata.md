---
title: ΜΑΤΩΜΕΝΑ ΧΩΜΑΤΑ
startDate: 2022-10-29
endDate: 2022-10-30
city: Nicosia
event_image: "/images/uploads/matwmena-xwmata.jpg"
cover_image: ''
gallery_images: []
category: Drama, Novel
extended: false
critic_link: ''
critic_title: ''
critic_p: ''
theatres:
- theatres/dimotiko-theatro-strovolou.md
nicosia_dates: 2022-10-29, 2022-10-30
limassol_dates: ''
larnaca_dates: ''
famagusta_dates: ''
paphos_dates: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ο Δήμος Στροβόλου, τιμώντας τα 100 χρόνια από την Μικρασιατική Καταστροφή, φέρνει στην Κύπρο και στο Δημοτικό Θέατρο Στροβόλου, το εμβληματικό έργο της νεοελληνικής λογοτεχνίας «Ματωμένα Χώματα», της Διδώς Σωτηρίου, που αγαπήθηκε από γενιές και γενιές Ελλήνων,

Το έργο ανέβηκε τον τελευταίο χρόνο στο Δημοτικό Θέατρο Πειραιά, σημειώνοντας ως αναμενόταν τεράστια επιτυχία και η όλη παραγωγή θα μεταφερθεί στην Κύπρο για 2 παραστάσεις στο Δημοτικό Θέατρο Στροβόλου

**Η παράσταση:** Η ζωή του Μικρασιάτη Μανώλη Αξιώτη, που αφηγείται τις δοκιμασίες του στα Ματωμένα Χώματα, μεταφέρεται στην σκηνή. Με έντονο το στοιχείο της μνήμης, και μέσα από μία έντονη αλληλουχία αφηγήσεων και σκηνών, ο θεατής παρακολουθεί τη ζωή του ήρωα από την ήρεμη αγροτική ζωή στο χωριό Κιρκιντζέ, στα απάνθρωπα τάγματα εργασίας Αμελέ Ταμπουρού, το σκληρό μέτωπο του Αφιόν Καραχισάρ και το προσφυγικό ταξίδι στην Ελλάδα. «Θηρίο είν’ ο άνθρωπος», μονολογεί ο ήρωας, για να περιγράψει όχι μόνο το πόσα μπορεί να αντέξει, αλλά και το πόσα φριχτά μπορεί να πράξει.

**_Σκηνοθετικό σημείωμα:_** Καθώς έφυγαν και οι τελευταίοι αυτόπτες μάρτυρες της Μικρασιατικής καταστροφής, μαζί τους έφυγαν και οι ζωντανές μαρτυρίες των γεγονότων. Για πολλούς σύγχρονους ανθρώπους - ειδικά τους νεότερους - εκείνα τα γεγονότα αποτελούν πληροφορίες, ημερομηνίες και ονόματα γραμμένα σε κάποια βιβλία ιστορίας. Το τι πραγματικά βίωσαν οι άνθρωποι εκείνον τον καιρό, είναι ελάχιστοι σήμερα αυτοί που βρίσκονται σε θέση, μέσα στο σύγχρονο τρόπο ζωής, να το νιώσουν και να το καταλάβουν.

Τα σπουδαία "Ματωμένα Χώματα" της Διδώς Σωτηρίου είναι μια σημαντική κληρονομιά ακριβώς γι' αυτό το λόγο. Το μυθιστόρημα μεταφέρει τον αναγνώστη στην πραγματικότητα της εποχής εκείνης, με τον αέρα, τους ήχους, τις μυρωδιές, τις εικόνες της καθημερινότητας των διαφόρων εθνικοτήτων που ζούσαν στα παράλια της Μικράς Ασίας, όπως επίσης και τον πόνο, τη βία και τις αδυσώπητες συνθήκες του πολέμου. Μέσα από τον κεντρικό αφηγητή του βιβλίου, τον Μανώλη Αξιώτη, ερχόμαστε κοντά στους ανθρώπους εκείνων των ημερών, στα απίστευτα συμβάντα που βίωσαν και στην εσωτερική τους μάχη για τις αξίες της ζωής. Στιγμές αδικίας, προδοσίας, εκμετάλλευσης και στυγνής βαρβαρότητας περνούν καταιγιστικά στο ανάγνωσμα, καθώς και στιγμές βαθιάς φιλίας, κατανόησης και αγάπης.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Γιώργος Παλούμπης  
**_Θεατρική προσαρμογή:_** Γιώργος Παλούμπης, Αντώνης Τσιοτσιόπουλος  
**_Σκηνικά:_** Νατάσσα Παπαστεργίου  
**_Φωτισμοί:_** Βασίλης Κλωτσοτήρας  
**_Μουσική σύνθεση:_** Κώστας Νικολόπουλος  
**_Σχεδιασμός ήχου-ηχοληψία:_** Χρήστος Λαμπρόπουλος

**_Παίζουν:_** Νικήτας Τσακίρογλου, Μιχάλης Σαράντης, Αντίνοος Αλμπάνης, Θάνος Αλεξίου, Στέλιος Δημόπουλος, Μαρία Νεφέλη Δούκα, Τζένη Κόλλια, Φώτης Λαζάρου, Δάφνη Λιανάκη, Ευθύμης Ξυπολιτάς, Παναγιώτα Παπαδημητρίου, Αντώνης Τσιοτσιόπουλος, Κώστας Φυτίλης, Aντώνης Χρήστου

**_Μουσικοί επί σκηνής:_** Αθηνόδωρος Καρκαφίρης & Βαγγέλης Παρασκευαΐδης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Σάββατο 29 & Κυριακή 30 Οκτωβρίου 2022

**_Ώρα έναρξης:_** Σάββατο στις 17:00 και 20:30 | Κυριακή στις 19:00

**_Τοποθεσία:_** [Δημοτικό θέατρο Στροβόλου](?#map)

***

#### ΕΙΣΙΤΗΡΙΑ

**_Τιμή:_** €20

**_Προπώληση εισιτηρίων:_** Απο την ιστοσελίδα της [Tickethour](https://shop.tickethour.com/ticketmaster_se_4004.html)
---
title: Staying Alive (Σχεδον Πεθανα)
startDate: 2022-07-11
endDate: 2022-07-12
city: Nicosia, Limassol
event_image: "/images/uploads/_800-538c.jpg"
cover_image: ''
gallery_images: []
category: Standup
extended: false
critic_link: ''
critic_title: ''
critic_p: ''
theatres:
- theatres/dimotiko-kipotheatro-lemessou.md
- theatres/amfitheatro-sxolis-tyflwn.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Τίποτα δεν την σταματά! Μετά τις sold out παραστάσεις της σε Αθήνα και Θεσσαλονίκη, η Κατερίνα Βρανά επιστρατεύει το χιούμορ, το πιο δυνατό της όπλο (μετά τα μαλλιά της) και ταξιδεύει για πρώτη φορά στην Κύπρο με το “ Staying Alive” (Σχεδόν Πέθανα).

Η Κατερίνα Βρανά κατάφερε να μετατρέψει τη συνάντησή της με τον θάνατο σε πηγή αισιοδοξίας και γέλιου. Αυτή τη συνάντηση, καθώς και τη θυελλώδη περιπέτεια της υγείας της διακωμωδεί μοναδικά στην απολαυστική της παράσταση της “Staying Alive” (Σχεδόν Πέθανα).

Ήταν Απρίλιος του 2017 όταν η αγαπημένη stand-up κωμικός, το Πιο Αστείο Κορίτσι Στον Κόσμο (και με τη διαγωνιστική βούλα) βρισκόταν σε περιοδεία στη Μαλαισία και αρρώστησε τόσο βαριά που, όπως λέει και ο τίτλος της παράστασής της, σχεδόν πέθανε.

Η Κατερίνα σώθηκε, αλλά ακόμη αντιμετωπίζει προβλήματα με την κίνηση, την όραση και την ομιλία της. Αυτό, όμως, δεν τη σταματά απ’ το ν’ ανεβαίνει στη σκηνή.

Γιατί, παρά τις δυσκολίες, σημασία έχει, όπως και η ίδια υποστηρίζει: «να βρίσκεις πάντα τη δύναμη ν’ αντιμετωπίζεις ό,τι σου φέρνει η ζωή».

Η Κατερίνα αντλεί τη δύναμή της από τα μαλλιά της, το στήθος της και την ακατανίκητη λαχτάρα της να γίνει Κυρίαρχος του Πλανήτη. Τώρα και με αμαξίδιο! Ελάτε να δείτε, λοιπόν, γιατί της αξίζει το hashtag “so brave”.

Στο stand-up show της η Κατερίνα μιλά για όλα! Για Μαλαισιανούς, Άγγλους κι Έλληνες γιατρούς, τσαχπίνες νοσηλεύτριες και γοητευτικούς φυσικοθεραπευτές. Για το πώς η κορτιζόνη αντικαθιστά το μπότοξ, αλλά τίποτα δεν αντικαθιστά ένα σωστό ζευγάρι σκουλαρίκια.

Το CNN την κατέταξε στη λίστα με τις 13 Γυναίκες Κωμικούς παγκοσμίως που θα πρέπει να δείτε.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΜΕΣΟΣ**

**_Ημερομηνία:_** Δευτέρα 11 Ιουλίου

**_Ώρα έναρξης:_** 21:00

**_Τοποθεσία:_** [Δημοτικό Κηποθέατρο Λεμεσού](?#map)

***

**ΛΕΥΚΩΣΙΑ**

**_Ημερομηνία:_** Τρίτη 12 Ιουλίου

**_Ώρα έναρξης:_** 21:00

**_Τοποθεσία:_** [Αμφιθέατρο Σχολής Τυφλών Λευκωσία](?#map)

**_Διάρκεια:_** 80 λεπτά

***

#### ΕΙΣΙΤΗΡΙΑ

**_Τιμή:_** €20 (είσοδος) / €17 (προπώληση)

**_Προπώληση:_** Απο την ιστοσελίδα της [Tickethour](https://shop.tickethour.com/ticketmaster_se_3824.html "Tickethour")
---
title: ΧΟΡΕΥΟΝΤΑΣ ΣΤΗ ΛΟΥΝΑΣΑ
startDate: 2022-09-30
endDate: 2022-10-20
city: Nicosia
event_image: "/images/uploads/_1.jpg"
cover_image: ''
gallery_images:
- "/images/uploads/xoreuontas-sti-lounasa_7.jpg"
- "/images/uploads/xoreuontas-sti-lounasa_6.jpg"
- "/images/uploads/xoreuontas-sti-lounasa_5.jpg"
- "/images/uploads/xoreuontas-sti-lounasa_4.jpg"
- "/images/uploads/xoreuontas-sti-lounasa_3.jpg"
- "/images/uploads/xoreuontas-sti-lounasa_2.jpg"
- "/images/uploads/xoreuontas-sti-lounasa_1.jpg"
category: Drama
extended: false
critic_link: ''
critic_title: ''
critic_p: ''
theatres:
- theatres/wherehaus.md
gallery_1: ''
gallery_2: ''
gallery_3: ''
nicosia_dates: 2022-10-01, 2022-10-02, 2022-10-05, 2022-10-07, 2022-10-08, 2022-10-09,
  2022-10-12, 2022-10-14, 2022-10-15, 2022-10-16, 2022-10-10, 2022-10-17, 2022-10-18,
  2022-10-19, 2022-10-20
limassol_dates: ''
larnaca_dates: ''
famagusta_dates: ''
paphos_dates: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Θεατρική Ομάδα Persona εγκαινιάζει τη σεζόν 2022-2023 με το βραβευμένο με τρία θεατρικά βραβεία Tony αριστούργημα του Brian Friel «Χορεύοντας στη Λουνάσα», σε σκηνοθεσία Λέας Μαλένη.

**ΛΙΓΑ ΛΟΓΙΑ ΓΙΑ ΤΟ ΕΡΓΟ**

Ιρλανδία, δεκαετία του ‘50. Ένας νεαρός άντρας, ο Μάικλ, επισκέπτεται το σπίτι που γεννήθηκε και μεγάλωσε στη φανταστική πόλη του Μπάλιμπεγκ στο Ντόνεγκαλ. Εκεί, το μυαλό του ταξιδεύει πίσω, στο καλοκαίρι του 1936, όταν ο ίδιος ήταν μόλις επτά χρονών, και μεγάλωνε περιτριγυρισμένος από την ανύπαντρη μητέρα του και τις τέσσερις γεροντοκόρες θείες του με παντελή απουσία της αρσενικής παρουσίας, ανασύροντας μέσα από τη μνήμη του την αρχή του τέλους της οικογένειας και της θλιβερή διάλυσή της, λίγα χρόνια μετά.

Το καλοκαίρι της αναπόλησής του σηματοδοτείται από τρία σημαντικά γεγονότα που αλλάζουν ξαφνικά τη ζωή της οικογένειας: την επιστροφή, στην οικογενειακή εστία, του ιεραπόστολου θείου Τζακ από την Ουγκάντα μετά από απουσία 25 χρόνων, την επίσκεψη του πατέρα του Μάικλ, ο οποίος έρχεται να αποχαιρετήσει τη μητέρα του παιδιού του, λίγο πριν την αναχώρησή του με τις Διεθνείς Ταξιαρχίες για την Ισπανία και την απόκτηση της πρώτης ραδιοφωνικής συσκευής από την οικογένεια, η οποία φέρνει πρωτόγνωρη ζωντάνια στο σπίτι.  Ο Μάικλ ανακαλεί μέσα από τις εικόνες του παρελθόντος την ευαίσθητη ισορροπία της προσωρινής, φαινομενικής ηρεμίας στο σπίτι, η οποία διαταράσσεται δυσάρεστα από την επιστροφή του θείου Τζακ και τα απρόσμενα γεγονότα που προκαλούν οι νέες αντιλήψεις που φέρνει μαζί του για τη θρησκεία και τη ζωή, φέρνοντας αναστάτωση και στην ευρύτερη τοπική κοινωνία, η οποία ήδη ασκεί καταπίεση στο γυναικείο φύλο, κάνοντας ακόμη δυσκολότερη την επιβίωσή τους.

Ένα τρυφερό έργο μνήμης για την αναζήτηση ταυτότητας και τα χαμένα όνειρα, με έντονα αυτοβιογραφικά στοιχεία, κι ένα αλληγορικό ταξίδι στην πολύπαθη ιστορία της Ιρλανδίας, το οποίο ακροβατεί ανάμεσα στην πραγματικότητα και την ψευδαίσθηση, αφήνοντας μια νοσταλγική, γλυκόπικρη γεύση στον αέρα.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Συγγραφέας:_** Brian Friel  
**_Μετάφραση:_** Άννα Γιαγκιώζη - Λέα Μαλένη  
**_Σκηνοθεσία:_** Λέα Μαλένη  
**_Σκηνικά-Κοστούμια:_** Εδουάρδος Γεωργίου  
**_Μουσική/Ηχοτοπίο:_** Νεκτάριος Ροδοσθένους  
**_Χορογραφία:_** Aga Χρυσοστόμου  
**_Σχεδιασμός Φωτισμού:_** Γιώργος Λάζογλου  
**_Βοηθός Σκηνοθέτη:_** Άννα Κάλβαρη  
**_Α’ Βοηθός Σκηνογράφου:_** Ελένη Γεωργίου  
**_Β’ Βοηθός Σκηνογράφου:_** Ναυσικά Δημητρίου  
**_Ειδικές Κατασκευές Σκηνικών Αντικειμένων:_** Μαρία Αγησιλάου

**_Πρωταγωνιστούν (με αλφαβητική σειρά):_** Άννα Γιαγκιώζη, Μικαέλλα Θεοδουλίδου, Χριστιάνα Λάρκου, Αλέξανδρος Μαρτίδης, Μαριλύ Μήλια, Γιάννης Μίνως, Μανώλης Μιχαηλίδης, Παναγιώτα Παπαγεωργίου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Πρεμιέρα:_** Παρασκευή 30 Σεπτεμβρίου στις 20:30

**_Παραστάσεις:_**

Τακτικές παραστάσεις κάθε Τετάρτη, Παρασκευή, Σάββατο και Κυριακή μέχρι 16 Οκτωβριου (1, 2, 5, 7, 8, 9, 12, 14, 15 & 16 Οκτωβρίου 2022)

Επιπλέον παραστάσεις Δευτέρα 10 Οκτωβρίου, Δευτέρα 17 Οκτωβρίου, Τρίτη 18 Οκτωβρίου, Τετάρτη 19 Οκτωβρίου και Πέμπτη 20 Οκτωβρίου

**_Ώρα έναρξης:_** 20:30

**_Τοποθεσία:_** [Wherehaus 612](?#map)

***

#### ΕΙΣΙΤΗΡΙΑ

**_Τιμή:_** €15 / €12 (φοιτητές, μαθητές, στρατιώτες, συνταξιούχους, ανέργους)

**_Προπώληση:_** Απο την ιστοσελίδα της Tickethour και όλα τα καταστήματα ACS Courier

**_Κρατήσεις / Πληροφορίες:_** Στο τηλέφωνο 70000138
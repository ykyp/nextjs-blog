---
title: Η ΔΙΚΗ ΜΙΑΣ ΠΟΡΝΗΣ
startDate: 2021-12-15
endDate: 2021-12-19
city: Nicosia
event_image: "/images/uploads/h-diki-mias-pornis.jpg"
category: Drama

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Ο Miguel del Arco εμπνευσμένος από το «ΕΛΕΝΗΣ ΕΓΚΩΜΙΟΝ» του σοφιστή Γοργία, γράφει τη «ΔΙΚΗ ΜΙΑΣ ΠΟΡΝΗΣ».

Ο μονόλογος έχει πρωταγωνίστρια την Ωραία Ελένη στο σήμερα που έρχεται να «επανορθώσει» τις αδικίες του μύθου εις βάρος της καθώς και την «επίσημη εκδοχή» των αντρών και των γυναικών που τη θεώρησαν υπεύθυνη του Τρωικού πολέμου. Ένα δριμύ κατηγορώ της ίδιας ξεκινώντας από τον υποτιθέμενο πατέρα της Τυνδάρεω μέχρι και το Δία, που της απαντά, αλλά και πάλι εκφοβίζοντας την με αστραπές. Το ερώτημα που αιωρείται μας φέρνει αντιμέτωπους με τη πραγματικότητα

«Ποιος είναι αυτός αλήθεια, που γράφει την ιστορία;».

« Η ΔΙΚΗ ΜΙΑΣ ΠΟΡΝΗΣ», ένας αιχμηρός πολιτικός μονόλογος που θέτει ερωτήματα που απασχολούν την ανθρωπότητα αιώνες. Η θέση της γυναίκας ως οντότητα ή ως τρόπαιο; Η ιστορία ως καταγραφή πραγματικών γεγονότων η ως «εργαλείο» στα χέρια των εκάστοτε προυχόντων; Η «κοινή γνώμη» ως μέτρο διάσωσης του ανθρώπου και της κοινωνίας ή ως πυρηνική βόμβα στα χέρια του όχλου;

Η «ΔΙΚΗ ΜΙΑΣ ΠΟΡΝΗΣ» απευθύνεται σε μια μεγάλη μερίδα ανθρώπων που βιώσαν τη φρίκη του πολέμου αλλά κυρίως απευθύνεται στις γυναίκες. Ο πολυσύνθετος ψυχισμός τους διαφοροποιεί την επεξεργασία τέτοιων οδυνηρών γεγονότων μέσω βιωμάτων όπως ο πόλεμος και τα αποδίδει με τρόπο έντονο και ζωντανό. Με μεγάλο σεβασμό προς το αντρικό φύλο αλλά βλέποντας ο συγγραφέας μέσα από ένα διαφορετικό πρίσμα δίνει όλες τις αποχρώσεις της γυναικείας υπόστασης. Ένας ύμνος για τη διαφορετικότητα των δύο φύλων. Με λεπτοφυή τρόπο «κεντά» τις ομοιότητες και τις διαφορές τους αλλά και την ευκολία της ανθρωπότητας να δημιουργεί εξιλαστήρια θύματα προκειμένου να «καλύψει» τα δικά της αιμοχαρή ένστικτα και να θυσιάσει πατρίδες και ανθρώπους μόνο για τα συμφέροντα.

Ποιος τελικά γράφει την ιστορία;

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Μαρία Χ’Εμμανουήλ  
**_Σκηνοθεσία-Μουσική επιμέλεια:_** Ερμίνα Κυριαζή  
**_Παραγωγή:_** Ομάδα Άπειρο  
**_Ηθοποιοί:_** Μαρία Μιχαήλ

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Τετάρτη 15 Δεκεμβρίου - Κυριακή 19 Δεκεμβρίου 2021  
**_Ώρα έναρξης / Διάρκεια:_** 20.30 (60')  
**_Τοποθεσία:_** Σατηρικό θέατρο (Πάνω Σκηνή)

***

#### ΕΙΣΙΤΗΡΙΑ

**_Τιμή:_** €12  
\- Τηλέφωνα κρατήσεων: 22 312940 / 22 421609
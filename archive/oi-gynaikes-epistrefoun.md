---
title: οι γυναικες επιστρεφουν
startDate: 2023-01-13
endDate: 2023-01-30
city: Nicosia, Limassol
event_image: "/images/uploads/oi-gynaikes-epistrefoun.jpg"
cover_image: ''
gallery_images: []
category: Drama, Biography
extended: false
critic_link: ''
critic_title: ''
critic_p: ''
theatres:
- theatres/rialto.md
- theatres/theatro_melina_merkouri.md
gallery_1: ''
gallery_2: ''
gallery_3: ''
nicosia_dates: 2023-01-13, 2023-01-14, 2023-01-15, 2023-01-17, 2023-01-18, 2023-01-19,
  2023-01-20, 2023-01-21, 2023-01-22
limassol_dates: 2023-01-29, 2023-01-30
larnaca_dates: ''
famagusta_dates: ''
paphos_dates: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> Για ποιο πράγμα αξίζει να πεθάνει κανείς;  
> Ποια είναι η ευθύνη μιας γενιάς προς τις επόμενες;  
> Πώς μοιάζει μια ηρωίδα;

Το θέμα ένα συγκλονιστικό ιστορικό γεγονός: οι πορείες γυναικών της κίνησης «Οι Γυναίκες Επιστρέφουν», που είχαν στόχο τη διεκδίκηση του ανθρώπινου δικαιώματος να κυκλοφορούν ελεύθερα στη γη τους. Ένα grassroots κίνημα γυναικών της Κύπρου, που στη δεκαετία του 80 διοργάνωσε με εκπληκτική στρατηγική και πολιτική οξυδέρκεια πορείες που έσπαζαν τη γραμμή αντιπαράταξης, καθώς και μια παράλληλη εκστρατεία διεθνοποίησης του Κυπριακού προβλήματος. Χιλιάδες γυναίκες διαπέρασαν την «πράσινη γραμμή» και ήρθαν αντιμέτωπες με τον κατοχικό στρατό, σε μια εποχή που κάτι τέτοιο ήταν αδιανόητο, ενώ παράλληλα το δράμα της Κύπρου απέκτησε διεθνή ορατότητα.

Οι προσωπικές μαρτυρίες λένε για μια ιστορία ηρωισμού, αυτοθυσίας, οράματος, ελπίδας, συνεργασίας, μια επική ιστορία που σχεδόν σβήστηκε από την συλλογική μας μνήμη, που συστηματικά υποβαθμίστηκε και διαστρεβλώθηκε.

Μέσα από την ποίηση της θεατρικής πράξης, τα λόγια αυτών που συμμετείχαν φωτίζουν αυτό που έμεινε κρυμμένο. Τα σώματα αυτών των γυναικών θυμούνται το απάτητο χώμα της νεκρής ζώνης. Μπορεί η μνήμη τους να γίνει και δική μας μνήμη;

Στη διάρκεια δύο χρόνων έρευνας, με τη στήριξη του Ιδρύματος Λεβέντη και σε συνεργασία με το Τμήμα Ιστορίας και Αρχαιολογίας του Πανεπιστημίου Κύπρου, αλλά προπάντων λόγω της αμέριστης εμπιστοσύνης δεκάδων γυναικών που μοιράστηκαν μαζί μας τις ιστορίες τους, μαζεύτηκε το υλικό για τη δημιουργία ενός θεατρικού έργου.

Το κείμενο αποτελείται από τα ίδια τα λόγια των γυναικών που μας αφηγήθηκαν τις ιστορίες τους—εξ’ ου και ο όρος ‘αυτολεξεί’. Οι ζωντανές αφηγήσεις συμπληρώθηκαν από ιστορικό αρχειακό υλικό όπως επιστολές, ανακοινωθέντα και αποσπάσματα από τον τύπο της εποχής, που συνθέτουν το μωσαϊκό του κόσμου του έργου και δίνουν το στίγμα εκείνης της ιστορικής περιόδου.

Έξι ηθοποιοί ενσαρκώνουν ένα πλήθος ρόλων. Ζωντανεύοντας προσωπικές μαρτυρίες και αφηγήσεις, παίρνουν το νήμα μιας ιστορίας για τη θέση της γυναίκας σε εμπόλεμες ζώνες. Τι είναι ικανές να κάνουν; Τι είναι ηρωισμός; Η «πανανθρώπινη» εμπειρία τις αφήνει έξω; Θα μπορούσαν να είχαν αλλάξει την ιστορία;

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Κείμενο:_** Μαγδαλένα Ζήρα & Νέδη Αντωνιάδη  
**_Σκηνοθεσία:_** Μαγδαλένα Ζήρα  
**_Σύμβουλος Δραματουργίας:_** Αθηνά Κάσιου  
**_Σκηνικά/κοστούμια:_** Έλενα Κατσούρη  
**_Σχεδιασμός βίντεο:_** Έλενα Αλωνεύτη  
**_Μουσική σύνθεση και επιμέλεια:_** Αντώνης Αντωνίου  
**_Σχεδιασμός φωτισμού:_** Βασίλης Πετεινάρης  
**_Αφίσα:_** Γιώργος Τσαγγάρης  
**_Βοηθός παραγωγής:_** Νίκολα Μητροπούλου  
**_Παραγωγή:_** Project ΣΕΖΟΝ Γυναίκες

**_Ηθοποιοί (σε αλφαβητική σειρά):_** Νέδη Αντωνιάδη, Σοφία Καλλή, Γιόλα Κλείτου, Ζωή Κυπριανού, Ιωάννα Παπαμιχαλοπούλου, Μαρία Χατζηχριστοδούλου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΥΚΩΣΙΑ**

**_Ημερομηνίες:_** Παρασκευή 13 Ιανουαρίου | Σάββατο 14 Ιανουαρίου | Κυριακή 15 Ιανουαρίου | Τρίτη 17 Ιανουαρίου | Τετάρτη 18 Ιανουαρίου | Πέμπτη 19 Ιανουαρίου | Παρασκευή 20 Ιανουαρίου | Σάββατο 21 Ιανουαρίου | Κυριακή 22 Ιανουαρίου

**_Ώρα έναρξης:_** 20:00

**_Τοποθεσία:_** [Θέατρο Μελίνα Μερκούρη](?#map)

***

**ΛΕΜΕΣΟΣ**

**_Ημερομηνίες:_** Κυριακή 29 Ιανουαρίου | Δευτέρα 30 Ιανουαρίου

**_Ώρα έναρξης:_** 20:30

**_Τοποθεσία:_** [Θέατρο ΡΙΑΛΤΟ](?#map)

**_Διάρκεια:_** 100 λεπτά

***

#### ΕΙΣΙΤΗΡΙΑ

**_Τιμές:_** €15 / €13

**_Προπώληση:_** Απο την ιστοσελίδα της [Tickethour](https://shop.tickethour.com/ticketmaster_se_3987.html "Tickethour") (ΓΙΑ ΛΕΥΚΩΣΙΑ), απο την ιστοσελίδα του [ΡΙΑΛΤΟ ](https://rialto.interticket.com/program/oi-gunaikes-epistrephoun-2700)(ΓΙΑ ΛΕΜΕΣΟ) και σε όλα τα καταστήματα ACS courier.

**_Κρατήσεις:_** Στο τηλέφωνο 77777745 (ΓΙΑ ΛΕΜΕΣΟ)
---
title: ΜΗΔΕΙΑ ΤΟΥ ΕΥΡΙΠΙΔΗ
startDate: 2022-07-25
endDate: 2022-07-27
city: Larnaca, Nicosia, Limassol
event_image: "/images/uploads/medea-all-dates-1200x1200.jpg"
cover_image: ''
gallery_images:
- "/images/uploads/Μήδεια-Περιοδεία-Αιμίλιος-Χειλάκης.jpg"
- "/images/uploads/mideia-xoros-photo-marilena-anastasiadou.jpg"
category: Tragedy
extended: false
critic_link: ''
critic_title: ''
critic_p: ''
theatres:
- theatres/amfitheatro-sxolis-tyflwn.md
- theatres/patticheio-dimotiko-amfitheatro-larnacas.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> «Βαθιά κι αγιάτρευτη πληγή το μίσος της αγάπης»  
> Ευριπίδης, Μήδεια

Ένα από τα πιο ερωτικά και σπαρακτικά έργα του παγκόσμιου θεάτρου σκηνοθέτησαν φέτος ο Αιμίλιος Χειλάκης και ο Μανώλης Δούνιας, σε μια παράσταση που θα παρουσιαστεί σε μεγάλα θέατρα της Αθήνας και θα περιοδεύσει σε ολόκληρη την Ελλάδα και στη Κύπρο.

Ακολουθώντας το πρότυπο των τριών υποκριτών της αρχαίας τραγωδίας, όλα τα πρόσωπα του δράματος θα παιχτούν από τρεις ηθοποιούς: τον Αιμίλιο Χειλάκη, την Αθηνά Μαξίμου και τον Αναστάση Ροϊλό. Η Γιώτα Νέγκα και η Μυρτώ Αλικάκη θα αναλάβουν τον ρόλο των κορυφαίων του πολυμελούς χορού.

Η Μήδεια είναι ένα έργο για το παράφορο ερωτικό πάθος, την ζήλεια και την εκδίκηση. Ο μηχανισμός που πυροδοτεί τα πάντα είναι ο έρωτας. Ο έρωτας ανατρέπει την κοινή λογική, μεταμορφώνει, προκαλεί το αβυσσαλέο μίσος, πολιορκεί απόλυτα τους ανθρώπους. Τα ερωτικά απωθημένα και ο πληγωμένος εγωισμός γίνονται η πυξίδα που κατευθύνουν τη μοίρα. Η Μήδεια -που για χάρη του Ιάσωνα πρόδωσε την οικογένειά της, έκλεψε το Χρυσόμαλλο Δέρας και εγκατέλειψε την πατρίδα της - βρίσκεται απομονωμένη στην Κόρινθο ανάμεσα σε ανθρώπους που την θεωρούν ξένη, βάρβαρη.

Όταν ο Ιάσωνας της ανακοινώνει ότι θα παντρευτεί την Γλαύκη, την κόρη του βασιλιά της Κορίνθου Κρέοντα, η Μήδεια από μια πληγωμένη και περιφρονημένη γυναίκα μεταμορφώνεται σε μια σκοτεινό και εκδικητικό αγρίμι .«Μπορεί η γυναίκα να μην αντέχει ν’ ακούει για μάχες και σπαθιά, μα όταν πολιορκηθεί ο έρωτάς της, δεν υπάρχει πιο πολεμόχαρη ψυχή» και έτσι αποφασίζει να εξοντώσει την νεαρή αντίζηλό της στέλνοντας της δηλητηριασμένα δώρα που προκαλούν τον φρικιαστικό θάνατό της.

Η Μήδεια όμως δεν σταματάει εκεί. Για να εκδικηθεί τον Ιάσονα – τον άντρα για τον οποίο είχε κάνει τα πάντα και εκείνος την πρόδωσε - αποφασίζει να κάνει την πιο αδιανόητη πράξη: να σκοτώσει με τα ίδια της τα χέρια τα δυο παιδιά τους. Και παραδόξως παρά την αποτρόπαια πράξη της στο τέλος η προδομένη Μήδεια αντί να τιμωρηθεί από ανθρώπους και θεούς, αποθεώνεται.

> «Έχει λυθεί το αγρίμι της και ξέρω πως δεν θα μαζευτεί, αν δεν χορτάσει αίμα» 
>
> Ευριπίδης, Μήδεια

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Γιώργος Μπλάνας  
**_Σκηνοθεσία:_** Αιμίλιος Χειλάκης – Μανώλης Δούνιας  
**_Σκηνικά- Κοστούμια:_** Εύα Νάθενα  
**_Επιμέλεια Κίνησης- Χορογραφία:_** Πατρίσια Απέργη  
**_Πρωτότυπη Μουσική:_** Δημήτρης Καμαρωτός  
**_Φωτισμοί:_** Νίκος Βλασόπουλος  
**_Βοηθός Σκηνοθετών:_** Νίκος Τσιμάρας  
**_Παραγωγή:_** Παναγιώτης Γεροδήμος

**_Ηθοποιοί:_** Αθηνά Μαξίμου, Αιμίλιος Χειλάκης, Αναστάσης Ροϊλός, Γιώτα Νέγκα, Μυρτώ Αλικάκη και ένας πολυμελής χορός

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΑΡΝΑΚΑ**

**_Ημερομηνία παράστασης:_** Δευτέρα 25 Ιουλίου

**_Ώρα έναρξης:_** 21:00

**_Τοποθεσία:_** [Παττίχειο Αμφιθέατρο Λάρνακας](?#map)

***

**ΛΕΥΚΩΣΙΑ**

**_Ημερομηνία παράστασης:_** Τρίτη 26 Ιουλίου

**_Ώρα έναρξης:_** 21:00

**_Τοποθεσία:_** [Αμφιθέατρο Σχολής Τυφλών](?#map)

***

**_Ημερομηνία παράστασης:_** Τετάρτη 27 Ιουλίου

**_Ώρα έναρξης:_** 21:00

**_Τοποθεσία:_** Αρχαίο Θέατρο Κουρίου

***

#### ΕΙΣΙΤΗΡΙΑ

**_Τιμή:_** €25 / €20

**_Προπώληση:_** Απο την ιστοσελίδα της [Tickethour ](https://shop.tickethour.com/ticketmaster_se_3879.html)και όλα τα ACS courier

**_Πληροφορίες:_** Στο τηλέφωνο 77777040
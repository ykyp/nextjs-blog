---
title: ΝΤΟΚΤΟΡ ΤΣΕΧΩΦ
startDate: 2022-03-26
endDate: 2022-04-19
city: Larnaca, Nicosia
event_image: "/images/uploads/o-kalos-giatros-a3-01.jpg"
cover_image: ''
category: Comedy
gallery_1: ''
gallery_2: ''
gallery_3: ''
extended: false
critic_link: ''
critic_title: ''
critic_p: ''

---
#### ΛΙΓΑ ΛΟΓΙΑ ΓΙΑ ΤΟ ΕΡΓΟ

Το Θέατρο «ΣΚΑΛΑ» συνεχίζει την θεατρική περίοδο 2021/22 με ακόμα μια Παγκύπρια πρεμιέρα, με την σπονδυλωτή , πνευματώδη και επίκαιρη κωμωδία του Νήλ Σάϊμον «Ντόκτορ Τσέχωφ» (The good doctor) και η οποία θα δοθεί το Σάββατο 26 Μαρτίου 2022 – ώρα 08:30 μ.μ. στο Παττίχειο Δημοτικό Θέατρο «ΣΚΑΛΑ».

Στη σπονδυλωτή κωμωδία Ντόκτορ Τσέχωφ ο Νήλ Σάϊμον διασκευάζει μερικές από τις σύντομες χιουμοριστικές ιστορίες του μεγάλου Ρώσου θεατρικού συγγραφέα, Άντον Τσέχωφ, οι οποίες είναι εξαιρετικά πνευματώδεις, υπερβολικά αστείες και απίστευτα επίκαιρες. Οι μικρές αυτές αυτοτελείς ιστορίες χαρακτηρίζονται από φαρσικά στοιχεία, ενδιαφέροντα δραματικά πρόσωπα, που φτάνουν στα όρια της καρικατούρας, αλλά και από έντονη κοινωνική κριτική, κατά την οποία καταδεικνύονται η διαφθορά της αριστοκρατίας, ο μόχθος, τα βάσανα και ο αγώνας του απλού λαού, τα αδιέξοδα της γραφειοκρατίας, η ματαιότητα τού να αγωνίζεσαι για τα δικαιώματά σου. Ο λόγος που αρθρώνεται είναι μια απελπισμένη κραυγή ενάντια στο κατεστημένο και στις επικρατούσες κανονικότητες, μέσα φυσικά από μια χιουμοριστική διάθεση μιας ανεστραμμένης πραγματικότητας.

Στο έργο αυτό συνομιλούν δύο εποχές, δύο συγγραφείς, δύο αιώνες, δύο χώρες. Μολαταύτα, ο Σάιμον δε συνομιλεί με τον Τσέχωφ του Γλάρου, του Θείου Βάνια και του Βυσσινόκηπου αλλά με τον άνθρωπο που έγραψε, στα πρώτα του συγγραφικά βήματα, χιουμοριστικά άρθρα για τις εφημερίδες της εποχής του. Οι συγγραφικές διάνοιες του Άντον Τσέχωφ από τη Ρωσία του 19ου αιώνα και του Νήλ Σάιμον από την Αμερική του 20ού αιώνα, έχουν υφάνει ένα έξοχο κωμικό κομψοτέχνημα, τόσο άρτια πλεγμένο που δεν μπορούν να εντοπιστούν οι ιδιαιτερότητες του καθενός ξεχωριστά, καθώς η σατιρική διάθεση του Τσέχωφ αποτελεί για το Σάιμον τη βάση για να χτίσει το ιδιαίτερο αμερικανικό χιούμορ του.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Κατερίνα Μπιλάλη  
**_Σκηνοθεσία:_** Nehir Demirel  
**_Σκηνικά/ Κοστούμια:_** Σοφία Χατζήπαπα  
**_Μουσική /Μουσική επιμέλεια:_** Σάββας Σάββα  
**_Χορογραφία:_** Icim Aglamaz  
**_Σχεδιασμός Φωτισμού:_** Miroslav Zdravkov  
**_Μουσικός επί Σκηνής:_** Σάββας Σάββα

**_Ερμηνεύουν:_** Μόνικα Μελέκη, Σοφοκλής Κασκαούνιας , Κωνσταντίνος Γαβριήλ, Μαρία Φιακά, Αθηνά Σάββα, Δημήτρης Δέλτα, Χρήστος Γρηγοριάδης

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΑΡΝΑΚΑ**

**_Πρεμίερα:_** Σάββατο 26 ΜΑρτίου στις 20:30

**_Τακτικές παραστάσεις:_** Κάθε Σάββατο και Κυριακή μέχρι τις 17 Απριλίου

**_Ώρα έναρξης:_** 20:30

**_Τοποθεσία:_** [Παττίχειο Δημοτικό Θέατρο ΣΚΑΛΑ](https://www.google.com/maps/place/Theater+Skala+Larnaka/@34.9191059,33.6301992,17z/data=!3m1!4b1!4m5!3m4!1s0x14e082a6e362e26b:0x800ef26e458168d!8m2!3d34.9191059!4d33.6323879 "Παττίχειο Θέατρο")

***

**ΛΕΥΚΩΣΙΑ**

**_Παραστάσεις:_** Δευτέρα 18 και Τρίτη 19 Απριλίου

**_Ώρα έναρξης:_** 20:30

**_Τοποθεσία:_** [Θέατρο Δέντρο](https://www.google.com/maps/place/%CE%98%CE%AD%CE%B1%CF%84%CF%81%CE%BF+%CE%94%CE%AD%CE%BD%CF%84%CF%81%CE%BF/@35.1778415,33.3892814,17z/data=!3m1!4b1!4m5!3m4!1s0x14de170b08c2c23f:0x17cd0ebf63c7196d!8m2!3d35.1778415!4d33.3914701 "Θέατρο Δέντρο")

***

#### ΕΙΣΙΤΗΡΙΑ

**_Τιμές εισιτηριων:_** €12 / €7

**_Πληροφορίες στα τηλέφωνα:_** 24652800 και 99490102

**_Προπώληση εισιτηρίων:_** Απο την ιστοσελίδα της [Tickethour ](https://shop.tickethour.com/ticketmaster_se_3757.html "Tickethour")και τα καταστήματα ACS Courier
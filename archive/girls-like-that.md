---
title: girls like that
startDate: 2023-03-25
endDate: 2023-03-27
nicosia_dates: 2023-03-25, 2023-03-26, 2023-03-27
limassol_dates: ''
larnaca_dates: ''
famagusta_dates: ''
paphos_dates: ''
city: Nicosia
event_image: "/images/uploads/girls-like-that.png"
cover_image: ''
gallery_images:
- "/images/uploads/girls-like-that_8.jpg"
- "/images/uploads/girls-like-that_7.jpg"
- "/images/uploads/girls-like-that_6.jpg"
- "/images/uploads/girls-like-that_5.jpg"
- "/images/uploads/girls-like-that_4.jpg"
- "/images/uploads/girls-like-that_3.jpg"
- "/images/uploads/girls-like-that_2.jpg"
- "/images/uploads/girls-like-that_1.jpg"
category: Drama
extended: true
critic_link: ''
critic_title: ''
critic_p: ''
theatres:
- theatres/egkwmio-politistiko-kentro.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Anyhow Theatre Ensemble, παρουσιάζει σε Παγκύπρια Πρώτη το έργο του Evan Placey “Girls Like That”, σε σκηνοθεσία Μαρίας Ιόλης Καρολίδου.

Πρόκειται για ένα έργο που αναδεικνύει με αμεσότητα, τόλμη και αφοπλιστική ειλικρίνεια τις προκλήσεις που αντιμετωπίζουν οι έφηβες και οι έφηβοι σήμερα, εστιάζοντας ιδιαίτερα στα θέματα του διαδικτυακού εκφοβισμού, του εσωτερικευμένου μισογυνισμού, της έμφυλης ανισότητας και της αυξανόμενης επιρροής που ασκούν τα Μέσα Κοινωνικής Δικτύωσης.

**Πλοκή:** Η ιστορία εκτυλίσσεται σε ένα σχολείο για προνομιούχα παιδιά όπου διαρρέει η γυμνή φωτογραφία μιας τελειόφοιτης μαθήτριας, της Σκάρλετ, προκαλώντας αλυσιδωτές επιπτώσεις και αντιδράσεις στη σχολική κοινότητα και ιδιαίτερα στην παρέα των κοριτσιών με τα οποία έχει μεγαλώσει. Οι συμμαθήτριες της όχι μόνο δεν τη στηρίζουν αλλά αντίθετα διασύρουν το όνομά της και την εκθέτουν. Όταν όμως κυκλοφορεί μια αντίστοιχη φωτογραφία ενός γυμνού αγοριού, οι αντιδράσεις δεν είναι ακριβώς οι ίδιες.

Το έργο του Placey- το οποίο ανακηρύχθηκε ως το καλύτερο θεατρικό έργο για νεανικό κοινό στα Βραβεία της Ένωσης Συγγραφέων της Μεγάλης Βρετανίας. το 2015- θέτει ένα καίριο ερώτημα: πώς από τις γενιές των γυναικών που αγωνίστηκαν για την ψήφο, την ισότητα ευκαιριών, τα δικαιώματα στο χώρο εργασίας και τον έλεγχο του σώματός τους, γεννήθηκαν κόρες που είναι τόσο ανασφαλείς, επικριτικές και κακοποιητικές ως προς τις άλλες γυναίκες;

Με ένα δυναμικό καστ που αποτελείται από τρεις επαγγελματίες και επτά έφηβες ηθοποιούς η ομάδα επιχειρεί να αποτυπώσει με ζωντάνια, χιούμορ και εκρηκτική διάθεση τον πολυεπίπεδο και ανατρεπτικό κόσμο της εφηβείας.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία | Δραματουργία:_** Μαρία Ιόλη Καρολίδου  
**_Μετάφραση:_** Ιωάννα Κορδάτου  
**_Κίνηση | Χορογραφία:_** Παναγιώτης Τοφή  
**_Σκηνικά | Κοστούμια:_** Λύδια Μανδρίδου  
**_Σχεδιασμό Φωτισμού:_** Σταύρος Τάρταρης  
**_Μουσική Επιμέλεια | Σχεδιασμό Ήχου:_** Αντώνης Αντωνίου  
**_Βοηθός Σκηνοθέτριας:_** Μιχαέλλα Χρίστου  
**_Φωτογραφίες:_** Δημήτρης Λούτσιος  
**_Οπτική επικοινωνία και motion graphics:_** Γιώργος Βασιλείου

**_Παίζουν (με αλφαβητική σειρά):_** Νάγια Αναστασιάδου, Άννα Χριστίνα Γκρόζα, Κάλια Γρηγορίου, Άννα Θεοδώρου, Θεοδώρα Καχριμάνη, Ιωάννα Κορδάτου, Διαμάντω Ηλέκτρα Κωνσταντίνου, Λουκία Πιερίδου, Γεωργία Χάσικου και Ελίνα Χρυσάνθου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες:_** Σάββατο 25 Μαρτίου 2023 | Κυριακή 26 Μαρτίου 2023 | Δευτέρα 27 Μαρτίου 2023

**_Ώρα έναρξης:_** 20:30 | Κυριακή στις 19:00

**_Τοποθεσία:_** [Εγκώμιο Πολιτιστικό Κέντρο](?#map)

**_Διάρκεια:_** 90 λεπτά

**Η ΠΑΡΑΣΤΑΣΗ ΕΙΝΑΙ ΚΑΤΑΛΛΗΛΗ ΓΙΑ ΘΕΑΤΕΣ ΑΝΩ ΤΩΝ 12 ΕΤΩΝ**

***

#### ΕΙΣΙΤΗΡΙΑ

**_Τιμή:_** €15 | €12 (μαθητές, φοιτητές, συνταξιούχοι)

**_Προπώληση:_** Μέσω της ιστοσελίδας [Soldout ](https://www.soldoutticketbox.com/girls-like-that-feb-2023/?lang=en)και στα καταστήματα Stephanis
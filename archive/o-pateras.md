---
title: ο πατερας
startDate: 2022-11-18
endDate: 2022-12-04
nicosia_dates: 2022-11-22, 2022-12-01, 2022-12-02, 2022-12-03, 2022-12-04
limassol_dates: '2022-11-18, 2022-11-19, 2022-11-20, 2022-11-25, 2022-11-27, '
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: "/images/uploads/o-pateras_3.JPG"
cover_image: ''
gallery_images:
- "/images/uploads/o-pateras_2.JPG"
- "/images/uploads/o-pateras_1-1.JPG"
category: Drama
extended: false
critic_link: ''
critic_title: ''
critic_p: ''
theatres:
- theatres/theatro_dentro.md
- theatres/texnoxwros-ethal.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

_«Με εξέπληξε ιδιαίτερα που γνώρισα ένα έργο όπου η δική μου αντίληψη για τον έρωτα - ως πολεμικό όπλο που εκπορεύεται από το θανάσιμο μίσος ανάμεσα στα φύλα - εκφράζεται μεγαλειωδώς»_ έγραφε σε επιστολή του ο Νίτσε προς τον Στρίντμπεργκ για τον «Πατέρα»**_._**

Πρόκειται για ψυχολογικό δράμα του 19ου αιώνα, που έχει χαρακτηριστεί καίρια ως σύγχρονη τραγωδία. Τα θέματα που βασάνιζαν τον Στρίντμπερκ αλλά και την κοινωνία της εποχής εκείνης…η αιώνια διαμάχη των δύο φύλων…ο γάμος, οι συγκρούσεις μέσα σε αυτόν και η διάλυση του…οι κοινωνικές αντιλήψεις για τον ρόλο του καθενός…η εξουσία για το παιδί και ποιος αναλαμβάνει τις αποφάσεις για το μέλλον του…παραμένουν πάντα επίκαιρα και αποτελούν ακόμα και σήμερα μέρος της δημόσιας συζήτησης στις κοινωνίες του 21ου αιώνα.

Στο σαλόνι της οικογένειας του Ίλαρχου μαίνεται ένας πόλεμος υπόγειος που ξεσπά μπροστά στα μάτια των θεατών, τόσο οικείος σε σύγχρονες οικογενειακές δομές. Ο Πατέρας και η Μητέρα είναι τόσο διαφορετικοί και τόσο αφοσιωμένοι στις αντιλήψεις τους που αρνούνται να κάνουν συμβιβασμούς, να συνθηκολογήσουν και να βρουν τη χρυσή τομή στα προβλήματα της οικογένειας τους.

Η αμφιβολία, ως όπλο στα χέρια της μητέρας σε αυτόν τον αέναο πόλεμο των δύο φύλων, φωλιάζει βαθιά μέσα στον πατέρα. Αμφιβολία τόσο μύχια η οποία – ακόμα και σήμερα που μπορεί να αρθεί με τη βοήθεια της επιστήμης – κλονίζει ανεπιστρεπτί τις διαπροσωπικές σχέσεις. Σχέσεις που πάντοτε δημιουργούσαν και δημιουργούν θύτες και θύματα. Προσωπικά δράματα που τα βλέπουμε καθημερινά πια στα δελτία ειδήσεων και τα ΜΚΔ.

**Η υπόθεση:** Ο Λοχαγός Άντολφ Λάσσεν έρχεται σε αντιπαράθεση με τη γυναίκα του Λάουρα με αφορμή το μέλλον της κόρης τους Βέρθας. Όταν η Λάουρα σπέρνει την αμφιβολία στο μυαλό του «Πατέρα» ότι η Βέρθα δεν είναι πραγματικό του παιδί, η διαφωνία εξελίσσεται σε πόλεμο ανάμεσα στα δύο φύλα και κορυφώνεται σε μια θανάσιμη μάχη μέχρι τέλους… με απροσδόκητες συνέπειες για τις ζωές όλων!

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Nehir Demirel  
**_Σκηνικά/Κοστούμια:_** Γιώργος Γιάννου  
**_Μουσική σύνθεση/επιμέλεια:_** Δημήτρης Ζαχαρίου  
**_Σχεδιασμός φωτισμών:_** Βασίλης Πετεινάρης  
**_Βοηθός σκηνοθέτη:_** Çaḡkan Cevdet Gökcev  
**_Φωτογραφίες:_** Χρίστος Αβρααμίδης  
**_Graphic Design:_** ARTemis Graphics & Visual Communication

**_Επί σκηνής:_** Αχιλλέας Γραμματικόπουλος, Πέννυ Φοινίρη, Χρήστος Γρηγοριάδης, Στέλιος Καλλιστράτης, Μαρία Μεσαρίτη, Μιχάλης Χρίστου και η Ιωάννα Σιαφκάλη.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΜΕΣΟΣ**

**_Ημερομηνίες και Ώρα έναρξης:_** 

18, 19, 25 Νοεμβρίου 2022 στις 20:30

20 & 27 Νοεμβρίου 2022 στις 18:30

**_Τοποθεσία:_** [Θέατρο ΕΘΑΛ](?#map)

***

**ΛΕΥΚΩΣΙΑ**

**_Ημερομηνίες και Ώρα έναρξης:_** 

1, 2, 3 Δεκεμβρίου 2022 στις 20:30

4 Δεκεμβρίου 2022 στις 18:30

**_Τοποθεσία:_** [Θέατρο Δέντρο](?#map)

***

#### ΕΙΣΙΤΗΡΙΑ

**_Τιμή:_** €15 | €12

**_Προπώληση:_** Απο την ιστοσελίδα της Soldout και όλα τα καταστήματα Stephanis παγκύπρια

**_Πληροφορίες:_** Στο τηλέφωνο 25877827
---
title: Mary Poppins
startDate: 2022-03-12
endDate: 2022-03-13
city: Nicosia
event_image: "/images/uploads/ΗΘΟΠΟΙΟΙ.jpg"
cover_image: ''
category: Children, Musical
gallery_1: ''
gallery_2: ''
gallery_3: ''
extended: false
critic_link: ''
critic_title: ''
critic_p: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η Young Performers Theatre παρουσιάζει το κλασικό έργο "Μαίρη Πόππινς" σε ελεύθερη ελληνική διασκευή, βασισμένη στο λογοτεχνικό έργο της μοναδικής συγγραφέα για παιδιά Π.Λ. Τράβερς.

Βρισκόμαστε στο Λονδίνο των αρχών του 20ου αιώνα. Η Τζέιν και ο Μάικλ είναι τα παιδιά μιας ευκατάστατης οικογένειας. Οι πολυάσχολοι γονείς δεν αφιερώνουν χρόνο στα παιδιά αφήνοντας τους στα χέρια των νταντάδων, που όμως πολύ γρήγορα και αυτές εγκαταλείπουν την μάχη.

Μέχρι που καταφτάνει η Μαίρη Πόππινς η ιδιαίτερη νταντά, η θρυλική φιγούρα που με τις μαγικές της ικανότητες θα τους χαλιναγωγήσει προσδίδοντας νόημα στην ζωή τους. Mε μια ομπρέλα στο χέρι, ένα καπέλο με λουλούδια, τη φούστα ως τους αστραγάλους, αυτή είναι η Mαίρη Πόππινς.

O ανατολικός άνεμος την έφερε, ο δυτικός την πήρε, φουσκώνοντας την ομπρέλα της. Έτσι ταξιδεύει η Mαίρη Πόππινς. Ξέρει τη γλώσσα των πουλιών και τη νύχτα σκαρφαλώνει στην στέγη, για να τραγουδήσει με τα αστέρια στον ουρανό. Όλα ξέρει να τα κάνει η Mαίρη Πόππινς.

H Tζέιν και ο Mάικλ θυμώνουν, καμιά φορά, μαζί της, γιατί είναι αυστηρή. Kι όμως, την αγαπούν με όλη τους την καρδιά. Με τις λακωνικές της παρατηρήσεις υποδείκνυει το ουσιώδες και το σημαντικό, ενώ με το πανέξυπνο χιούμορ της κατάφερνει συχνά να αιφνιδιάσει.

Οι ιστορίες στις οποίες θα εμπλακούν τα δυο μικρά παιδιά με οδηγό τη Μαίρη Πόππινς θα διεγείρουν τη φαντασία των παιδιών, θα τα μαγέψουν και θα τα ταξιδέψουν σε άλλους κόσμους γεμάτους ευαισθησία και συγκίνηση.

Πρόκειται για μια μουσικοθεατρική παράσταση γεμάτη αξίες και χρώματα κατάλληλη για όλη την οικογένεια. Παρακολουθώντας την παράσταση μικροί και μεγάλοι θα ταξιδέψουν σε έναν κόσμο ονειρικό. Θα ανέβουν στις στέγες με τους μοναδικούς καπνοδοχοκαθαριστές, θα αγοράσουν σπουδαίες συζητήσεις από το μαγαζί των λέξεων της γηραιότερης στον κόσμο κυρίας Κόρι, θα αναζητήσουν την σπουδαιότερες αξίες της ζωής.. που δεν είναι άλλες από την αγάπη, την αλληλεγγύη, τη γενναιοδωρία, την ενσυναίσθηση, τη δικαιοσύνη.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία / Θεατρική διασκευή:_** Μαρία Μπεγιάζη  
**_Μουσική διδασκαλία / Xορογραφίες:_** Αναστασία Χατζηγεωργίου  
**_Ήχος / Φωτισμός:_** AVS audio visual services  
**_Σκηνικά:_** Skinotechniki Ltd  
**_Κοστούμια:_** Μindy Boutiques / Georgio  
**_Video animation:_** Young Performers THEATRE  
**_Επιμέλεια παραγωγής:_** Μαριλένα Κακκουλή  
**_Παραγωγή:_** Young Performer Μ.P Ltd  
**_Χορηγός επικοινωνίας:_** ALPHA Κύπρου   
**_Χορηγοί:_** AVS, Kleima Cy, Miky Zorpas

**_Ηθοποιοί:_** Μπεγιάζη Μαρία, Αναστασία Χατζηγεωργίου, Χρήστος Μάος, Νίκανδρος Σαββίδης, Νίκη Σταύρου, Γεωργία Χριστοδούλου, Αντρέας Λυσάνδρου, Γιώργος Πίτταρος

Συμμετέχει 30μελή ομάδα παιδιών του μουσικού θεάτρου της σχολής Young Performers Theatre

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνίες και Ώρες έναρξης:_** 

Σάββατο 12 Μαρτίου στις 15:30 και 18:30

Κυριακή 13 Μαρτίου 11:30 και 17:30

**_Τοποθεσία:_** [Δημοτικό Θέατρο Λατσιών](https://www.google.com/maps/place/Dimotiko+Theatro+Latsion/@35.1070824,33.3764065,17z/data=!3m1!4b1!4m5!3m4!1s0x14de1911bf2eb683:0x521b7a6d61ba1aed!8m2!3d35.1070824!4d33.3785952 "Δημοτικό Θέατρο ΛΑτσιών")

**_Διάρκεια:_** 90 λεπτά

***

#### ΕΙΣΙΤΗΡΙΑ

Τιμή: €15

Προπώληση εισιτηρίων απο την ιστοσελίδα της [Soldout](https://www.soldoutticketbox.com/mary-poppins-the-musical-2022/?lang=en "Soldout")
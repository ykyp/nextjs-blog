---
title: Οι γυναικες επιστρεφουν
city: Nicosia
startDate: '2023-05-23T21:00:00.000Z'
endDate: '2023-05-24T21:00:00.000Z'
nicosia_dates: '2023-05-24'
event_image: >-
  https://assets.tina.io/de22fc98-b2e9-4a98-88ab-db440eef3dc1/Oi gynaikes
  epistrefoun.jpg
category: historical
theatres:
  - name: theatres/dimotiko-theatro-leukosias.md
---

#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

> Για ποιο πράγμα αξίζει να πεθάνει κανείς;\
> Ποια είναι η ευθύνη μιας γενιάς προς τις επόμενες;\
> Πώς μοιάζει μια ηρωίδα;

Το θεατρικό έργο ΟΙ ΓΥΝΑΙΚΕΣ ΕΠΙΣΤΡΕΦΟΥΝ δημιουργήθηκε από το project ΣΕΖΟΝ Γυναίκες με την μέθοδο του θεάτρου verbatim (αυτολεξεί) και επιχειρεί να καταγράψει με τη γλώσσα του θέατρου, και συνάμα να ερμηνεύσει για το σήμερα, ένα συγκλονιστικό ιστορικό γεγονός που σχεδόν σβήστηκε από τη συλλογική μας μνήμη.

Στις πορείες γυναικών της κίνησης «Οι Γυναίκες Επιστρέφουν» στη δεκαετία του 80, χιλιάδες γυναίκες διαπέρασαν την γραμμή αντιπαράταξης στην Κύπρο και ήρθαν αντιμέτωπες με τον κατοχικό στρατό, σε μια εποχή που κάτι τέτοιο ήταν αδιανόητο, ενώ παράλληλα το δράμα του τόπου μας απέκτησε διεθνή ορατότητα.

Οι προσωπικές μαρτυρίες, που αποτελούν τον άξονα του κειμένου, λένε για μια ιστορία ηρωισμού, αυτοθυσίας, οράματος, ελπίδας, συνεργασίας, μια επική ιστορία που συστηματικά υποβαθμίστηκε και διαστρεβλώθηκε.

Μέσα από την ποίηση της θεατρικής πράξης, τα λόγια αυτών που συμμετείχαν φωτίζουν αυτό που έμεινε κρυμμένο. Τα σώματα των γυναικών θυμούνται το απάτητο χώμα της νεκρής ζώνης. Μπορεί η μνήμη τους να γίνει και δική μας μνήμη;

Ο όρος verbatim (αυτολεξεί) καταδεικνύει ότι το κείμενο αποτελείται από τα ίδια τα λόγια των γυναικών που μας αφηγήθηκαν τις ιστορίες τους. Οι ζωντανές αφηγήσεις συμπληρώθηκαν από ιστορικό αρχειακό υλικό όπως επιστολές, ανακοινωθέντα και αποσπάσματα από τον τύπο της εποχής, που συνθέτουν το μωσαϊκό του κόσμου του έργου και δίνουν το στίγμα εκείνης της ιστορικής περιόδου.

Η δραματουργία έχει ως κεντρικό άξονα το ιστορικό διοργάνωσης των πορειών και την εξέλιξη του κινήματος μέσα σε ένα κοινωνικό-πολιτικό περιβάλλον γεμάτο εμπόδια. Πολυφωνική αφήγηση, δραματοποίηση αλλά και μονόλογοι συνδυάζονται με σκηνική ποίηση, που έχει την ικανότητα να συμπυκνώνει νοήματα μέσω των αισθήσεων και να υπερβαίνει τον χώρο και τον χρόνο. Είναι συναρπαστικό το γεγονός ότι κάθε λέξη του έργου προέρχεται από μαρτυρίες ή ντοκουμέντα αλλά πέρα απ’ αυτό, οι παραδοσιακοί κώδικες και τα εργαλεία του θεάτρου δημιουργούν μια πλοκή γύρω από οικουμενικές θεματικές και μια σκηνική πράξη που κινείται ρευστά ανάμεσα στο παρελθόν και το παρόν.

Έξι ηθοποιοί ζωντανεύουν δεκάδες προσωπικές μαρτυρίες, κι άλλα τόσα στιγμιότυπα που ανασύρονται από τη μνήμη και την ιστορία, παίρνοντας το νήμα μιας αφήγησης για τη θέση της γυναίκας σε εμπόλεμες ζώνες. Τι είναι ικανές να κάνουν; Τι είναι ηρωισμός; Η ‘πανανθρώπινη’ εμπειρία τις αφήνει έξω; Θα μπορούσαν να είχαν αλλάξει την ιστορία;

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

***Κείμενο***: Μαγδαλένα Ζήρα & Νέδη Αντωνιάδη\
***Σκηνοθεσία***: Μαγδαλένα Ζήρα\
***Σύμβουλος Δραματουργίας***: Αθηνά Κάσιου\
***Σκηνικά, κοστούμια***: Έλενα Κατσούρη\
***Σχεδιασμός βίντεο***: Έλενα Αλωνεύτη\
***Μουσική σύνθεση και επιμέλεια***: Αντώνης Αντωνίου\
***Σχεδιασμός φωτισμού***: Βασίλης Πετεινάρης\
***Αφίσα***: Γιώργος Τσαγγάρης\
***Βοηθός παραγωγής***: Νίκολα Μητροπούλου\
***Παραγωγή***: Project ΣΕΖΟΝ Γυναίκες

***Ηθοποιοί (σε αλφαβητική σειρά)***: Νέδη Αντωνιάδη, Σοφία Καλλή, Γιόλα Κλείτου, Ζωή Κυπριανού, Ιωάννα Παπαμιχαλοπούλου, Μαρία Χατζηχριστοδούλου.

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

***Ημερομηνία***: Τετάρτη 24 Μαΐου 2023

***Ώρα Έναρξης***: 20:30

***Τοποθεσία***: [Δημοτικό Θέατρο Λευκωσίας](?#map "")

***Διάρκεια***: 100 λεπτά

***

#### ΕΙΣΙΤΗΡΙΑ

***Τιμές***:

* ΖΩΝΗ A: €18 / €16 (μειωμένο)
* ΖΩΝΗ B: €16 / €14 (μειωμένο)
* ΖΩΝΗ Γ: €14 / €12(μειωμένο)
* ΖΩΝΗ Δ: €12 / €10 (μειωμένο)
* Δικαιούχοι μειωμένων εισιτηρίων: Μαθητές,στρατιώτες,φοιτητές,συνταξιούχοι,πολύτεκνοι,ηθοποιοί, AMEA με παρουσίαση σχετικής ταυτότητας.

***Προπώληση***: Μέσω της ιστοσελίδας [Soldout ](https://www.soldoutticketbox.com/oi-gyenekes-epistrefoun-may-2023/?lang=el "")και σε όλα τα καταστήματα Stephanis

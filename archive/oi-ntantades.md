---
title: οι ντανταδες
startDate: 2022-11-09
endDate: 2022-11-26
nicosia_dates: 2022-11-17, 2022-11-18, 2022-11-19
limassol_dates: 2022-11-09, 2022-11-11, 2022-11-12, 2022-11-13, 2022-11-24, 2022-11-25,
  2022-11-26
larnaca_dates: ''
famagusta_dates: ''
paphos_dates: ''
city: Nicosia, Limassol
event_image: "/images/uploads/oi-ntantades.jpg"
cover_image: ''
gallery_images:
- "/images/uploads/oi-ntantades_2.jpg"
- "/images/uploads/oi-ntantades_1.jpg"
category: Drama, Comedy
extended: false
critic_link: ''
critic_title: ''
critic_p: ''
theatres:
- theatres/polyxwros-sinergeio.md
- theatres/Flea-theatre.md

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Τα ερωτήματα είναι αμείλικτα: τι είναι πρόθυμος κανείς να θυσιάσει, να ανεχθεί και να πιστέψει, στο όνομα μιας υπόσχεσης για μια «εύκολη» και «βολεμένη» ζωή; Τι συμβαίνει όταν ο απλός άνθρωπος με τις πίκρες του, τα όνειρα του, τις επιθυμίες του, την πίστη του για τη ζωή, έρχεται αντιμέτωπος με τη βία και τον εξαναγκασμό της εξουσίας και του πλούτου; Πόσο ανυπεράσπιστος είναι τελικά μπροστά της;

«Οι νταντάδες», ένα εμβληματικό θεατρικό έργο του σύγχρονου ελληνικού θεάτρου, γράφτηκε και ανέβηκε για πρώτη φορά το 1970 στη διάρκεια της δικτατορίας στην Ελλάδα. Τότε στην αντίληψη του κοινού λειτούργησε ως συγκαλυμμένη, λόγω της λογοκρισίας, αλληγορία κατά του καθεστώτος της χούντας.

Μέσα από τον αλληγορικό και υπαινικτικό χαρακτήρα του έργου, ο Γιώργος Σκούρτης ξεδιπλώνει μέσα από το κείμενο του τρεις ολοζώντανους χαρακτήρες με έμμεσες πλην σαφείς αναφορές σε ήρωες του παραδοσιακού θεάτρου σκιών, τον Καραγκιόζη, τον Χατζηαβάτη και τον Βεζίρη. Ταυτόχρονα οι ίδιοι χαρακτήρες υπάρχουν και λειτουργούν μέσα στο πλαίσιο ενός «εν είδει θεατρικού έργου του παραλόγου», τοποθετημένο όμως μέσα στην σύγχρονη πραγματικότητα.

Ο Πέτρος και ο Παύλος, αδελφικοί φίλοι, λούμπεν προλετάριοι, πλακατζήδες, με έντονη την αίσθηση του λαϊκού χιούμορ και ο Σταύρος ο «μάστρος», ο εκπρόσωπος μιας σκοτεινής δύναμης. Οι τρεις τους θα συναντηθούν στο σημείο όπου η δύναμη του πλούτου και της εξουσίας συγκρούεται με τα όνειρα ανίσχυρων ανθρώπων αναδεικνύοντας τη βασική συνθήκη μιας κοινωνίας που κλονίζεται ηθικά, πολιτικά και κοινωνικά.

Το έργο ανεβαίνει σε ελεύθερη απόδοση/διασκευή στην Κυπριακή διάλεκτο.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Ελεύθερη απόδοση στην Κυπριακή διάλεκτο:_** Άδωνις Φλωρίδης  
**_Σκηνοθεσία:_** Άδωνις Φλωρίδης  
**_Σκηνικά / Κοστούμια:_** Τζούλια Γεωργιάδου  
**_Σχεδιασμός Φωτισμού:_** Βασίλης Πετεινάρης  
**_Μουσικός επί σκηνής / Χειριστής Φωτισμού και Ήχου:_** Ηλίας Σωφρονίδης  
**_Βοηθός Σκηνοθέτη:_** Έλενα Παναγή  
**_Παραγωγή:_** Υπόγεια Σκηνή Πολυχώρος Συνεργείο

**_Επί σκηνής:_** Στέλιος Ανδρονίκου, Αντρέας Μακρής, Ανδρέας Ιωάννου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**ΛΕΜΕΣΟΣ**

**_Πρεμιέρα:_** Τετάρτη 9 Νοεμβρίου 2022

**_Παραστάσεις:_** 11, 12, 13, 24, 25 & 26 Νοεμβρίου 2022

**_Ώρα έναρξης:_** 20:00

**_Τοποθεσία:_** [Πολυχώρος Συνεργείο](?#map)

***

**ΛΕΥΚΩΣΙΑ**

**_Παραστάσεις:_** 17, 18 & 19 Νοεμβρίου 2022

**_Ώρα έναρξης:_** 20:00

**_Τοποθεσία:_** [Θέατρο FLEA ](?#map)

***

#### ΕΙΣΙΤΗΡΙΑ

**_Τιμή:_** €12

**_Κρατήσεις | Πληροφορίες:_** Στο τηλέφωνο 96740757
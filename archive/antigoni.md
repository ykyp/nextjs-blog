---
title: ΑΝΤΙΓΟΝΗ
startDate: 2022-09-18
endDate: 2022-09-18
city: Nicosia
event_image: "/images/uploads/_.jpg"
cover_image: ''
gallery_images: []
category: Tragedy
extended: false
critic_link: ''
critic_title: ''
critic_p: ''
theatres:
- theatres/satiriko.md.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Η «Αντιγόνη» του Σοφοκλή σε σκηνοθεσία Σάββα Στρούμπου, ταξιδεύει στην Κύπρο για μία μοναδική παράσταση στο Σατιρικό Θέατρο στο πλαίσιο των εορτασμών για τα 20 χρόνια από την ίδρυση του Ανοικτού Πανεπιστημίου Κύπρου. Για το συγκεκριμένο έργο, ο σκηνοθέτης κέρδισε φέτος το Βραβείο Αρχαίου Δράματος 2020/21 των Βραβείων «Κάρολος Κουν» και των Βραβείων Κριτικών Θεάτρου και Μουσικής 2020/21.

Η «Αντιγόνη» ως τραγωδία για τη διεκδίκηση της ζωής φαντάζει ίσως πιο επίκαιρη από ποτέ μετά από μια περίοδο που άλλαξε τον τρόπο που αντιλαμβανόμαστε τη ζωή και τον θάνατο, αλλά και την αξία των ανθρώπινων σχέσεων. Η παράσταση παίζεται αμέσως μετά από έναν πόλεμο. Η ακατάβλητη επιθυμία της Αντιγόνης να θάψει τον νεκρό αδερφό της παρά τις διαταγές του Κρέοντα, ο οποίος φέρει το τρίπτυχο δύναμης της ανδρικής-κρατικής εξουσίας ως απόλυτη αρχή: πατριαρχία–στρατοκρατία–φαλλοκρατία, δεν τη συνδέει μονάχα με τον κόσμο των νεκρών και της οικογένειάς της. Ξεκινώντας από τη διεκδίκηση της ταφής απέναντι στην κρατική εξουσία, οδηγείται στη διεκδίκηση νέων όρων για την επανεκκίνηση της Ζωής μετά τον πόλεμο. Η Αντιγόνη επιχειρεί να ενώσει Μνήμη και Πόλη, Ύπαρξη και Ιστορία, Εξέγερση και Κοινωνία. Στην παράσταση δε βλέπουμε τον Μύθο στο βάθος του παρελθόντος, αλλά στο Μέλλον. Μπορεί η ζωή να επανεκκινήσει μετά τον πόλεμο; Μπορεί ο άνθρωπος να διεκδικήσει εκ νέου τους όρους της ζωής του; Σύμφωνα με τον σκηνοθέτη Σάββα Στρούμπο, «ο πόλεμος αφορά την οικουμένη και δεν έχει χωρικό όριο. Το ίδιο και η τραγωδία... Πρόκειται για την Τραγωδία της Δημοκρατίας. Δεν μπορεί κανείς να είναι ήσυχος, αναθέτοντας την ευθύνη πολιτών και πόλης σε κάποιον θεό ή σωτήρα: «Ή θα είμαστε ήσυχοι ή θα είμαστε ελεύθεροι», έγραφε ο Θουκυδίδης».

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Μετάφραση:_** Δημήτρης Δημητριάδης  
**_Σκηνοθεσία, διαμόρφωση χώρου, επιμέλεια κοστουμιών:_** Σάββας Στρούμπος  
**_Φωτισμοί:_** Κώστας Μπεθάνης  
**_Μουσική:_** Λεωνίδας Μαριδάκης  
**_Δραματολόγος:_** Μαρία Σικιτάνο

**_Ηθοποιοί:_**

Αντιγόνη: Έβελυν Ασουάντ  
Κρέων: Κωνσταντίνος Γώγουλος  
Τειρεσίας – κορυφαία Χορού: Έλλη Ιγγλίζ  
Ισμήνη – Αγγελιαφόρος: Άννα Μαρκά – Μπονισέλ  
Αίμων: Γιάννης Γιαραμαζίδης  
Ευρυδίκη – κορυφαία Χορού: Ρόζυ Μονάκη  
Φύλακας – Εξάγγελος: Μπάμπης Αλεφάντης, Ντίνος Παπαγεωργίου  
Χορός: η Ομάδα «Σημείο Μηδέν»

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία:_** Κυριακή 18 Σεπτεμβρίου 2022

**_Ώρα έναρξης:_** 19:30

**_Τοποθεσία:_** [Σατιρικό Θέατρο «Βλαδίμηρος Καυκαρίδης» (Κεντρική Σκηνή)](?#map)

***

#### ΕΙΣΙΤΗΡΙΑ

**_Τιμή:_** €10

**_Προπώληση:_** Απο την ιστοσελίδα της [Tickethour ](https://shop.tickethour.com/ticketmaster_se_3952.html "Tickethour")και όλα τα καταστήματα ACS Courier

**_Πληροφορίες:_** Τηλεφωνικά στο 22411733
---
title: αγαπη νικητης - φεστιβαλ δημου λατσιων
startDate: 2022-09-22
endDate: 2022-09-22
city: Nicosia
event_image: "/images/uploads/φωτο Αγάπη νικητής.jpg"
cover_image: ''
gallery_images: []
category: Drama, Comedy
extended: false
critic_link: ''
critic_title: ''
critic_p: ''
theatres:
- theatres/dimotiko-theatro-latsiwn.md
gallery_1: ''
gallery_2: ''
gallery_3: ''

---
#### ΛΙΓΑ ΛΟΓΙΑ ΓΙΑ ΤΗΝ ΠΑΡΑΣΤΑΣΗ

Το Θέατρο «ΣΚΑΛΑ» θέλοντας να τιμήσει τον λαϊκό ποιητή της Κύπρου Παύλο Λιασίδη και με αφορμή τον επετειακό χαρακτήρα από τα 120 χρόνια γέννησης του, ανεβάζει για την καλοκαιρινή και φθινοπωρινή περίοδο το ποιητικό του έργο «Αγάπη Νικητής ».

Το «Αγάπη Νικητής» πραγματεύεται ένα προσφιλές θέμα – χαρακτηριστικό της Κυπριακής ηθογραφίας- ένα τυπικό ερωτικό ειδύλλιο μετ’ εμποδίων.

Η αγάπη του φτωχού ζωγράφου Μιχάλη για την Βαρβαρού την κόρη του Κωνσταντίνου και της Τζιυρκακούς, παρ’ όλον που είναι αμοιβαία αντιμετωπίζει πολλές δυσκολίες και εμπόδια.

Οι γονιοί της Βαρβαρούς θεωρούν τον Μιχάλη ένα τζιέγκενον που κάμνει «κάδρα» και δεν θα μπορέσει να την συντηρήσει.

Γι’ αυτό όταν έρχονται οι προξενητάες εκ μέρους του Γιάννου που «έσιει χωράφκια πόλυκα, τζαι σπήθκια βουλλωμένα, τζι αν πω για λίρες έφερεν σσιιλιάες που τα ξένα...» Εδώσαν τον λοον τους να χαρτώσουν την Βαρβαρού με τον Γιάννο έστω και χωρίς την θέληση της. Η άρνηση της Βάρβαρούς προκαλεί τον θυμό του Κωνσταντά και σκληρή τιμωρία «Τζιειμέσα πον ο σώσπητος να πα να την κλειώσεις ως τρεις ημέρες. Μανιχά νερό να πίνει ακούεις;». Μαζί με την Βαρβαρού υποφέρει και ο Μιχάλης που δεν γνωρίζει ακριβώς τι συμβαίνει. Θα βρει στήριξη και βοήθεια από τους φίλους του και την γειτόνισσα Σταυρού που θα συνδράμουν ώστε να συναντηθεί το ζευγάρι στη βρύση. Μετά την ανανέωση των όρκων της αγάπης τους θα παρθεί η μεγάλη απόφαση: «Την νύχτα του Πασκάτου που νάρτουν ούλλοι έσσω του βίρα να τρων να πίννουν, εγιώ να γλέπω στης Σταυρούς να αππέσσω, στο ξοπόρτιν νάρτης τζ’ εσού να φύουμεν στο φτωσιηκόν μου σπίτι» Όπερ και εγένετο! Μετά από αυτή την εξέλιξη και την παρέμβαση του τατά της Βαρβαρούς άλλαξαν γνώμη οι γονιοί της τζαι θέλουν να μερώσουν τζι’ έτσι Δευτέρα το πορνόν να τους ιστεφανώσουν».

«Τζιαι μιαν σημαία νάχουσιν να ψηλοτζιηματίζει

Τζιαι με γραμμένον στ’ άσπρον της παννίν την λέξην τούτην «Η ΑΓΑΠΗ ΝΙΚΗΤΗΣ»

Το «Αγάπη Νικητής» είναι ακόμα ένας σταθμός στην Κυπριακή συγγραφή ένα από τα καλύτερα δείγματα της Κυπριακής ηθογραφίας και ποιητικού θεάτρου. Έργο μνήμης τοποθετημένο βαθιά στις ρίζες μας. Η παράδοση, τα ήθη και τα έθιμα, οι απλοί άνθρωποι του τόπου- «Παππούες τζι’ οι προπάπποι» που περικλείονται μέσα στο έργο αλλά και οι αξίες που χάθηκαν μας φέρνουν αντιμέτωπους με την ταυτότητα μας και την ανάγκη για αυτογνωσία.

​Έργο διανθισμένο με μουσική και τραγούδια από τον πολύ καλό γνώστη της παραδοσιακής μουσικής Αδάμο Κατσαντώνη και Χορό.

***

#### ΣΥΝΤΕΛΕΣΤΕΣ ΠΑΡΑΣΤΑΣΗΣ

**_Σκηνοθεσία:_** Ανδρέας Μελέκης  
**_Σκηνικά/Κοστούμια:_** Λάκης Γενεθλής  
**_Μουσική/Μουσική Επιμέλεια:_** Αδάμος Κατσαντώνης  
**_Χορογραφίες:_** Έλια Ιωαννίδου  
**_Σχεδιασμός Φωτισμού:_** Miroslav Zdravkov  
**_Βοηθός Σκηνοθέτη:_** Μόνικα Μελέκη

**_Ηθοποιοί:_** Σοφοκλής Κασκαούνιας, Σοφία Καλλή, Ανδρέας Μελέκης, Φοίβος Γεωργιάδης, Χρίστος Κυριάκου, Σταύρος Κωνσταντίνου ,Κυριακή Κωνσταντίνου, Γεωργία Νικολάου και Ελένη Οροκλινιώτου

***

#### ΠΛΗΡΟΦΟΡΙΕΣ ΠΑΡΑΣΤΑΣΗΣ

**_Ημερομηνία:_** Πέμπτη 22 Σεπτεμβρίου 2022

**_Ώρα έναρξης:_** 20:00

**_Τοποθεσία:_** [Δημοτικό Θέατρο Λατσιών](?#map)

***

#### ΕΙΣΙΤΗΡΙΑ

**_Τιμή:_** €3

**_Προπώληση:_** Απο την ιστοσελίδα της [Tickethour ](https://shop.tickethour.com/ticketmaster_se_3941.html "Tickethour")και απο τα καταστήματα ACS courier